---
name: ระเบียบคณะกรรมการสิทธิมนุษยชนแห่งชาติว่าด้วยเงินสนับสนุนการดำเนินงานด้านสิทธิมนุษยชน พ.ศ. 2566
date: 2023-02-15
category: ฉบับกฤษฎีกา ประเภท ก
เล่ม: 140
ตอนที่: 10
source: https://ratchakitcha.soc.go.th/documents/140A010N0000000010100.pdf
---

โดยที่เป็นการสมควรกำหนดให้มีระเบียบคณะกรรมการสิทธิมนุษยชนแห่งชาติว่าด้วย เงินสนับสนุนการดำเนินงานด้านสิทธิมนุษยชน

อาศัยอำนาจตามความในมาตรา 48 มาตรา 49 (9) และมาตรา 55 วรรคสอง แห่งพระราชบัญญัติประกอบรัฐธรรมนูญว่าด้วยคณะกรรมการสิทธิมนุษยชนแห่งชาติ พ.ศ. 2560 คณะกรรมการสิทธิมนุษยชนแห่งชาติจึงออกระเบียบไว้ ดังต่อไปนี้

ข้อ 1 ระเบียบนี้เรียกว่า “ระเบียบคณะกรรมการสิทธิมนุษยชนแห่งชาติว่าด้วย เงินสนับสนุนการดาเนินงานด้านสิทธิมนุษยชน พ.ศ. 2566”

ข้อ 2 ระเบียบนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป

ข้อ 3 ในระเบียบนี้

- “คณะกรรมการ” หมายความว่า คณะกรรมการสิทธิมนุษยชนแห่งชาติ
- “สำนักงาน” หมายความว่า สำนักงานคณะกรรมการสิทธิมนุษยชนแห่งชาติ
- “เลขาธิการ” หมายความว่า เลขาธิการคณะกรรมการสิทธิมนุษยชนแห่งชาติ
- “ผู้สนับสนุน” หมายความว่า หน่วยงาน องค์กร หรือบุคคลทั้งภายในประเทศและต่างประเทศ
- “เงินสนับสนุน” หมายความว่า เงินที่ผู้สนับสนุนมอบให้สานักงานโดยมีวัตถุประสงค์
  เพื่อสนับสนุนการดำเนินงานด้านสิทธิมนุษยชนของคณะกรรมการหรือสำนักงาน
- “โครงการ” หมายความว่า โครงการหรือแผนงานที่ได้รับความเห็นชอบจากคณะกรรมการ

ข้อ 4 ให้ประธานกรรมการสิทธิมนุษยชนแห่งชาติรักษาการตามระเบียบนี้

ในกรณีที่มีปัญหาเกี่ยวกับการปฏิบัติตามระเบียบนี้ ให้คณะกรรมการเป็นผู้วินิจฉัยชี้ขาด
คำวินิจฉัยของคณะกรรมการให้เป็นที่สุด

## หมวด 1 เงินสนับสนุน

ข้อ 5 การรับเงินสนับสนุนตามระเบียบนี้ จะกระทำได้ก็ต่อเมื่อได้รับความเห็นชอบจาก คณะกรรมการแล้วเท่านั้น

เงินสนับสนุนแบ่งออกได้เป็น 2 กรณี ดังนี้

- (1) เงินที่มีผู้ประสงค์ให้การสนับสนุน
- (2) เงินที่สำนักงานเห็นสมควรขอรับการสนับสนุน

ข้อ 6 กรณีผู้สนับสนุนประสงค์จะให้เงินสนับสนุนการปฏิบัติงานของคณะกรรมการหรือ สำนักงาน ให้แจ้งวัตถุประสงค์และวงเงินสนับสนุนต่อสำนักงานเพื่อนำเสนอคณะกรรมการพิจารณา
ให้สำนักงานแจ้งผลการพิจารณาของคณะกรรมการให้ผู้สนับสนุนทราบ

ข้อ 7 กรณีสำนักงานเห็นควรขอรับการสนับสนุน ให้สำนักงานเสนอโครงการ ให้คณะกรรมการพิจารณาให้ความเห็นชอบก่อนการประสานการขอรับเงินสนับสนุน โดยรายละเอียด ของโครงการอย่างน้อยต้องมี ดังต่อไปนี้

- (1) หลักการ เหตุผล และวัตถุประสงค์ของโครงการ (2) เป้าหมายในการดำเนินงาน
- (3) วงเงินและรายละเอียดการใช้เงิน
- (4) รายชื่อเจ้าหน้าที่ผู้รับผิดชอบ
- (5) ระยะเวลาดำเนินงาน
- (6) การติดตามและประเมินผล

ในกรณีผู้สนับสนุนขอให้แก้ไขรายละเอียดของโครงการหรือกำหนดเงื่อนไขเพิ่มเติม
ในสาระสำคัญ ให้สำนักงานเสนอคณะกรรมการพิจารณาอีกครั้ง

ข้อ 8 ในกรณีที่มีการลงนามในข้อตกลงการรับเงินสนับสนุน ให้เลขาธิการหรือผู้ที่เลขาธิการมอบหมายเป็นผู้ลงนามร่วมกับผู้สนับสนุน

ให้สำนักงานแจ้งผลการตกลงรับเงินสนับสนุนตามวรรคหนี่งให้คณะกรรมการทราบ

## หมวด 2 การรับเงิน

ข้อ 9 ให้สำนักงานเปิดบัญชีเงินฝากไว้กับธนาคารในนามสำนักงานเพื่อฝากเงินสนับสนุน ดอกเบี้ยซึ่งเกิดจากเงินฝากตามวรรคหนึ่ง ไม่ต้องนำส่งกระทรวงการคลัง

ข้อ 10 ให้สำนักงานออกใบเสร็จรับเงินให้แก่ผู้สนับสนุนทุกครั้งที่มีการรับเงินสนับสนุน

## หมวด 3 การจ่ายเงินและการเก็บรักษาเงิน

ข้อ 11 ให้เลขาธิการหรือผู้ที่เลขาธิการมอบหมายเป็นผู้มีอำนาจอนุมัติการจ่ายเงินสนับสนุน

ข้อ 12 เงินสนับสนุนให้นำไปใช้จ่ายหรือก่อหนี้ผูกพันได้เฉพาะการดำเนินงานตามวัตถุประสงค์ ภายใต้หลักเกณฑ์ วิธีการ และเงื่อนไขตามระเบียบของทางราชการ เว้นแต่ผู้สนับสนุนจะกำหนดไว้ เป็นอย่างอื่น

ให้นำหลักเกณฑ์และวิธีการจ่ายเงินและการเก็บรักษาเงินที่กำหนดไว้ในหมวด 3 การจ่ายเงิน และหมวด 4 การเก็บรักษาเงิน ของระเบียบคณะกรรมการว่าด้วยการรับ การจ่าย และการเก็บรักษาเงิน มาใช้บังคับโดยอนุโลม

ข้อ 13 เมื่อสิ้นสุดการดำเนินงาน หากมีเงินสนับสนุนเหลือจ่ายรวมถึงดอกเบี้ยที่เกิดจาก เงินฝากตามข้อ 9 ให้สำนักงานใช้จ่ายตามภารกิจของสำนักงาน เว้นแต่ผู้สนับสนุนจะกำหนดไว้เป็นอย่างอื่น

## หมวด 4 การควบคุมการดำเนินงาน

ข้อ 14 ให้เจ้าหน้าที่ผู้รับผิดชอบจัดทาสรุปผลการดำเนินงานและการใช้เงินเสนอ คณะกรรมการภายในหกสิบวันนับแต่วันสิ้นสุดการดำเนินงาน

## หมวด 5 การจัดทาบัญชีและรายงานการเงิน

ข้อ 15 ให้นำหลักเกณฑ์และวิธีการจัดทำบัญชีและรายงานการเงินที่กำหนดไว้ในหมวด 6 การจัดทำบัญชีและรายงานการเงิน ของระเบียบคณะกรรมการว่าด้วยการรับ การจ่าย และการเก็บ รักษาเงิน มาใช้บังคับโดยอนุโลม

## บทเฉพาะกาล

ข้อ 16 การใดที่ได้ดำเนินการไปก่อนระเบียบนี้มีผลใช้บังคับและยังไม่แล้วเสร็จให้ดำเนินการ ต่อไปตามกฎหมาย กฎ ระเบียบ ประกาศหรือข้อตกลงที่เกี่ยวข้องจนกว่าจะแล้วเสร็จ

ประกาศ ณ วันที่ 1 กุมภาพันธ์ พ.ศ. 2566

พรประไพ กาญจนรนิทร์

ประธานกรรมการสิทธมินุษยชนแห่งชาติ
