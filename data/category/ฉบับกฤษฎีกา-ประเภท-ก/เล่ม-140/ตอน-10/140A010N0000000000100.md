---
date: "15/02/2566"
category: "ฉบับกฤษฎีกา ประเภท ก"
เล่ม: 140 
ตอนที่: 10
source: https://ratchakitcha.soc.go.th/documents/140A010N0000000000100.pdf

---

# การขอและการออกอาชญาบัตรและประทานบัตร (ฉบับที่ 2) พ.ศ. 2566

กฎกระทรวง
การขอและการออกอาชญาบัตรและประทานบัตร (ฉบับที่ 2) พ.ศ. 2566

อาศัยอำานาจตามความในมาตรา 5 วรรคสี่ มาตรา 38 วรรคสอง และมาตรา 52 วรรคสาม แห่งพระราชบัญญัติแร่ พ.ศ. 2560 รัฐมนตรีว่าการกระทรวงอุตสาหกรรมออกกฎกระทรวงไว้ ดังต่อไปนี้

ข้อ 1 ให้ยกเลิกความในวรรคสองของข้อ ๘ แห่งกฎกระทรวงการขอและการออกอาชญาบัตร และประทานบัตร พ.ศ. 2564 และให้ใช้ความต่อไปนี้แทน “ขั้นตอนและระยะเวลาในการดำเนินการของเจ้าพนักงานอุตสาหกรรมแร่ประจำท้องที่ตามวรรคหนึ่ง ให้เป็นไปตามประกาศที่ออกตามมาตรา 37”

ข้อ 2 ให้ยกเลิกความในข้อ 14 แห่งกฎกระทรวงการขอและการออกอาชญาบัตรและประทานบัตร พ.ศ. 2564 และให้ใช้ความต่อไปนี้แทน “ข้อ 14 เมื่อดำเนินการตามข้อ 12 แล้ว ให้เจ้าพนักงานอุตสาหกรรมแร่ประจำท้องที่เสนอเรื่องพร้อมความเห็นไปยังผู้ว่าราชการจังหวัด เพื่อให้เสนอความเห็นประกอบการพิจารณาออกประทานบัตร ขั้นตอนและระยะเวลาในการดำเนินการของเจ้าพนักงานอุตสาหกรรมแร่ประจำท้องที่ตามวรรคหนึ่ง ให้เป็นไปตามประกาศที่ออกตามมาตรา 37” ให้ไว้ ณ วันที่ 25 มกราคม พ.ศ. 2566

สุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม หน้า 1 เล่ม 140 ตอนที่ 10 ก ราชกิจจานุเบกษา 15 กุมภาพันธ์ 2566

หมายเหตุ :- เหตุผลในการประกาศใช้กฎกระทรวงฉบับนี้ คือ โดยที่สมควรแก้ไขเพิ่มเติมกฎกระทรวงการขอ
และการออกอาชญาบัตรและประทานบัตร พ.ศ. 2564 เพื่อให้ขั้นตอนการปฏิบัติงานมีความชัดเจนและสอดคล้องกับกฎหมายว่าด้วยการอำนวยความสะดวกในการพิจารณาอนุญาตของทางราชการ จึงจำเป็นต้องออกกฎกระทรวงนี้

### อ้างอิง

- [การขอและการออกอาชญาบัตรและประทานบัตร (ฉบับที่ 2) พ.ศ. 2566](https://ratchakitcha.soc.go.th/documents/140A010N0000000000100.pdf)