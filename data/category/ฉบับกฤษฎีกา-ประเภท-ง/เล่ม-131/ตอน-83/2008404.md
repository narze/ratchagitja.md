---
date: "2014-05-26"
category: "ฉบับกฤษฎีกา ประเภท ง"
เล่ม: 131
ตอนที่: 83
source: "https://ratchakitcha.soc.go.th/documents/2008404.pdf"
---

ประกาศคณะรักษาความสงบแห่งชาติ

ฉบับที่ 1/2557

เรื่อง การควบคุมอํานาจการปกครองประเทศ

ตามสถานการณ์ความรุนแรงที่เกิดขึ้นในพื้นที่กรุงเทพมหานคร เขตปริมณฑล และพื้นที่ต่าง ๆ

ของประเทศในหลายพื้นที่ เป็นผลให้ประชาชนผู้บริสุทธิ์เสียชีวิต ได้รับบาดเจ็บและเกิดความเสียหาย

ต่อทรัพย์สินอย่างต่อเนื่อง และเหตุการณ์ดังกล่าวมีแนวโน้มขยายตัว จนอาจเกิดเหตุการณ์ร้ายแรง

ที่ส่งผลกระทบต่อความมั่นคงของชาติและความปลอดภัยในชีวิตและทรัพย์สินของประชาชนโดยรวม นั้น

เพื่อให้สถานการณ์ดังกล่าวกลับเข้าสู่สภาวะปกติโดยเร็ว ประชาชนในชาติเกิดความรัก

ความสามัคคีเช่นเดียวกับห้วงที่ผ่านมา ตลอดจนเพื่อเป็นการปฏิรูปโครงสร้างทางการเมือง เศรษฐกิจ

สังคม และอื่น ๆ เพื่อให้เกิดความชอบธรรมกับทุกพวก ทุกฝ่าย คณะรักษาความสงบแห่งชาติ ซึ่งประกอบด้วย

กองทัพบก กองบัญชาการกองทัพไทย กองทัพเรือ กองทัพอากาศ และสํานักงานตํารวจแห่งชาติ

จึงมีความจําเป็นต้องเข้าควบคุมอํานาจในการปกครองประเทศ ตั้งแต่วันที่ 22 เดือนพฤษภาคม

พุทธศักราช 2557 เวลา 1630 เป็นต้นไป

ทั้งนี้ ขอให้ประชาชนทุกคนอยู่ในความสงบ ดําเนินวิถีชีวิต และประกอบอาชีพต่อไปตามปกติ

ให้ข้าราชการทุกกระทรวง ทบวง กรม ปฏิบัติหน้าที่ตามระเบียบแบบแผนของทางราชการดังที่เคยปฏิบัติ

สําหรับข้าราชการ ทหาร ตํารวจ อาสาสมัคร และเจ้าหน้าที่ส่วนราชการต่าง ๆ ที่มีอาวุธเพื่อใช้

ในราชการของหน่วย ห้ามเคลื่อนย้ายกําลังและอาวุธโดยเด็ดขาด เว้นแต่จะได้รับคําสั่งจาก

หัวหน้าคณะรักษาความสงบแห่งชาติแต่เพียงผู้เดียว

สําหรับคณะทูตานุทูต สถานกงสุล องค์กรระหว่างประเทศ รวมทั้งชาวต่างประเทศ

ที่พํานักอาศัยอยู่ในราชอาณาจักรไทย คณะรักษาความสงบแห่งชาติจะได้ให้ความคุ้มครอง และขอยืนยันว่า

ความสัมพันธ์ระหว่างประเทศ รวมทั้งความสัมพันธ์ระหว่างราชอาณาจักรไทยกับองค์กรระหว่างประเทศต่าง ๆ

ยังเป็นไปตามปกติ ตามที่รัฐบาลชุดเดิมได้ดําเนินการไว้

คณะรักษาความสงบแห่งชาติจะยึดมั่นในความจงรักภักดี และจะปกป้อง เทิดทูน ดํารงรักษาไว้
ซึ่งสถาบันพระมหากษัตริย์ อันเป็นศูนย์รวมจิตใจของประชาชนชาวไทย และทรงอยู่เหนือความขัดแย้งทั้งปวง

ประกาศ ณ วันที่ 22 พฤษภาคม พุทธศักราช 2557

พลเอก ประยุทธ์ จันทร์โอชา
ผู้บัญชาการทหารบก/หัวหน้าคณะรักษาความสงบแห่งชาติ

พลเอก ธนะศักดิ์ ปฏิมาประกร
ผู้บัญชาการทหารสูงสุด/รองหัวหน้าคณะรักษาความสงบแห่งชาติ

พลเรือเอก ณรงค์ พิพัฒนาศัย
ผู้บัญชาการทหารเรือ/รองหัวหน้าคณะรักษาความสงบแห่งชาติ

พลอากาศเอก ประจิน จั่นตอง
ผู้บัญชาการทหารอากาศ/รองหัวหน้าคณะรักษาความสงบแห่งชาติ

พลตํารวจเอก อดุลย์ แสงสิงแก้ว
ผู้บัญชาการตํารวจแห่งชาติ/รองหัวหน้าคณะรักษาความสงบแห่งชาติ
