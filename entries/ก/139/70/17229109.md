---
name: >-
  ระเบียบคณะกรรมการสิทธิมนุษยชนแห่งชาติ
  ว่าด้วยการประกันภัยสำหรับผู้ปฏิบัติงานในพื้นที่เสี่ยงภัย (ฉบับที่ 3) พ.ศ. 2565
date: '2022-11-09'
category: ก
volume: 139
section: 70
page: 12
source: 'https://ratchakitcha.soc.go.th/documents/17229109.pdf'
draft: true
---

# ระเบียบคณะกรรมการสิทธิมนุษยชนแห่งชาติ ว่าด้วยการประกันภัยสำหรับผู้ปฏิบัติงานในพื้นที่เสี่ยงภัย (ฉบับที่ 3) พ.ศ. 2565

ระเบียบคณะกรรมการสิทธิมนุษยชนแห่งชาติ ว่าด้วยการประกันภัยสำหรับผู้ปฏิบัติงานในพื้นที่เสี่ยงภัย (ฉบับที่ 3) พ.ศ. 2565 โดยที่เป็นการสมควรปรับปรุงระเบียบคณะกรรมการสิทธิมนุษยชนแห่งชาติว่าด้วยการประกันภัย สำหรับผู้ปฏิบัติงานในพื้นที่เสี่ยงภัยให้เหมาะสมยิ่งขึ้น อาศัยอำนาจตามความในมาตรา 49 (5) แห่งพระราชบัญญัติประกอบรัฐธรรมนูญ ว่าด้วยคณะกรรมการสิทธิมนุษยชนแห่งชาติ พ.ศ. 2560 คณะกรรมการสิทธิมนุษยชนแห่งชาติ จึงออกระเบียบไว้ ดังต่อไปนี้ ข้อ 1 ระเบียบนี้เรียกว่า “ ระเบียบคณะกรรมการสิทธิมนุษยชนแห่งชาติว่าด้วยการประกันภัย สำหรับผู้ปฏิบัติงานในพื้นที่เสี่ยงภัย (ฉบับที่ 3) พ.ศ. 2565 ” ข้อ 2 ระเบียบนี้ให้ใช้บังคับตั้งแต่วันถัดจาก วันประกาศในราชกิจจานุเบกษาเป็นต้นไป ข้อ 3 ให้ยกเลิกความในบทนิยามคำว่า “ พื้นที่เสี่ยงภัย ” ในข้อ 3 ของระเบียบ คณะกรรมการสิทธิมนุษยชนแห่งชาติว่าด้วยการประกันภัยสำหรับผู้ปฏิบัติงานในพื้นที่เสี่ยงภัย พ.ศ. 2562 ซึ่งแก้ไขเพิ่มเติมโดยระเบียบคณะกรรมการสิทธิมนุษยชนแห่งชาติว่าด้วยการประกันภัย สำหรับผู้ปฏิบัติงานในพื้นที่เสี่ยงภัย (ฉบับที่ 2) พ.ศ. 2562 และให้ใช้ความต่อไปนี้แทน “ “ พื้นที่เสี่ยงภัย ” หมายความว่า พื้นที่ในจังหวัดยะลา จังหวัดปัตตานี จังหวัดนราธิวาส และอาเภอจะนะ อาเภอนาทวี อาเภอสะบ้าย้อย อาเภอเทพา และอาเภอหาดใหญ่ ในจังหวัดสงขลา หรือพื้นที่ที่มีการประกาศใช้กฎอัยการศึกตามกฎหมายว่าด้วยกฎอัยการศึก พื้นที่ที่มีการประกาศ สถานการณ์ฉุกเฉินตามกฎหมายว่าด้วยการบริหารราชการในสถานการณ์ฉุกเฉิน หรือพื้นที่ ที่มีประกาศ เหตุการณ์อันกระทบต่อความมั่นคงภายในราชอาณาจักรตามกฎหมายว่าด้วยการรักษาความมั่นคง ภายในราชอาณาจักร และให้หมายความรวมถึงพื้นที่อื่นที่คณะกรรมการสิทธิมนุษยชนแห่งชาติกำหนด ” ข้อ 4 ให้ยกเลิกความในข้อ 4 ของระเบียบคณะกรรมการสิทธิมนุษยชนแห่งชาติ ว่าด้ วยการประกันภัยสาหรับผู้ปฏิบัติงานในพื้นที่เสี่ยงภัย พ.ศ. 2562 ซึ่งแก้ไขเพิ่มเติมโดยระเบียบ คณะกรรมการสิทธิมนุษยชนแห่งชาติว่าด้วยการประกันภัยสำหรับผู้ปฏิบัติงานในพื้นที่เสี่ยงภัย (ฉบับที่ 2) พ.ศ. 2562 และให้ใช้ความต่อไปนี้แทน “ ข้อ 4 ให้สำนักงานจัดทำประกันภัยให้แก่ผู้ปฏิบัติงานในพื้นที่เสี่ยงภัยเพื่อคุ้มครอง การเสียชีวิต ทุพพลภาพ หรือบาดเจ็บ ของผู้ปฏิบัติงานไม่ว่ากรณีใด ๆ ” ประกาศ ณ วันที่ 26 ตุลาคม พ.ศ. 256 5 พรประไพ กาญจนรินทร์ ประธานกรรมการสิทธิมนุษยชนแห่งชาติ ้ หนา 12 ่ เลม 139 ตอนที่ 70 ก ราชกิจจานุเบกษา 10 พฤศจิกายน 2565
