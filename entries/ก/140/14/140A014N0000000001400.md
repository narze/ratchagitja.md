---
name: >-
  ระเบียบคณะกรรมการบริหารศาลยุติธรรม ว่าด้วยการจ่ายค่าพาหนะ ค่าป่วยการ
  และค่าเช่าที่พักแก่พยานซึ่งมาศาลตามหมายเรียกในคดีอาญา (ฉบับที่ 2) พ.ศ. 2566
date: '2023-03-02'
category: ก
volume: 140
section: 14
page: 14
source: 'https://ratchakitcha.soc.go.th/documents/140A014N0000000001400.pdf'
draft: true
---

# ระเบียบคณะกรรมการบริหารศาลยุติธรรม ว่าด้วยการจ่ายค่าพาหนะ ค่าป่วยการ และค่าเช่าที่พักแก่พยานซึ่งมาศาลตามหมายเรียกในคดีอาญา (ฉบับที่ 2) พ.ศ. 2566

ระเบียบคณะกรรมการบริหารศาลยุติธรรม ว่าด้วยการจ่ายค่าพาหนะ ค่าป่วยการ และค่าเช่าที่พักแก่พยานซึ่งมาศาล ตามหมายเรียกในคดีอาญา (ฉบับที่ 2) พ.ศ. 2566 โดยที่เป็นการสมควรปรับปรุงระเบียบคณะกรรมการบริหารศาลยุติธรรม ว่าด้วยการจ่าย ค่าพาหนะ ค่าป่วยการ และค่าเช่าที่พักแก่พยานซึ่งมาศาลตามหมายเรียกในคดีอาญา พ.ศ. 2561 ให้เหมาะสม อาศัยอานาจตามความในมาตรา 256 แห่งประมวลกฎหมายวิธีพิจารณาความอาญา ซึ่งแก้ไข เพิ่มเติมโดยพระราชบัญญัติแก้ไขเพิ่มเติมประมวลกฎหมายวิธีพิจารณาความอาญา (ฉบับที่ 28) พ.ศ. 2551 คณะกรรมการบริหารศาลยุติธรรม (ก.บ.ศ.) โดยความเห็นชอบของกระทรวงการคลัง จึงออกระเบียบไว้ ดังต่อไปนี้ ข้อ 1 ระเบียบนี้เรียกว่า “ ระเบียบคณะกรรมการบริหาร ศาลยุติธรรม ว่าด้วยการจ่าย ค่าพาหนะ ค่าป่วยการ และค่าเช่าที่พักแก่พยานซึ่งมาศาลตามหมายเรียกในคดีอาญา (ฉบับที่ 2) พ.ศ. 2566 ” ข้อ 2 ระเบียบนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ข้อ 3 ให้ยกเลิกความใน (1) ของข้อ 3 แห่งระเบียบคณะกรรมการบริหารศาลยุติธรรม ว่าด้วยการจ่ายค่าพาหนะ ค่าป่วยการ และค่าเช่าที่พักแก่พยานซึ่งมาศาลตามหมายเรียกในคดีอาญา พ.ศ. 2561 และให้ใช้ความต่อไปนี้แทน “( 1) พยานโจทก์ในคดีซึ่งพนักงานอัยการเป็นโจทก์หรือคดีที่มิใช่ความผิดต่อส่วนตัว ซึ่งผู้เสี ยหายเป็นโจทก์ แต่ถ้าพยานนั้นเป็นเจ้าหน้าที่ของรัฐและการมาเป็นพยานเป็นส่วนหนึ่งของ การปฏิบัติหน้าที่หรือสืบเนื่องจากการปฏิบัติหน้าที่ ให้อยู่ในดุลพินิจของศาลว่าจะสั่งจ่ายค่าป่วยการ ให้หรือไม่ก็ได้ คาว่า “ พนักงานอัยการ ” ตามวรรคหนึ่ง ให้หมายความรวมถึงเจ้ำพนักงานตามกฎหมายอื่น ที่มีอำนาจฟ้องคดีอาญาด้วย ” ข้อ 4 ให้ยกเลิกความในวรรคหนึ่งของข้อ 4 แห่งระเบียบคณะกรรมการบริหารศาลยุติธรรม ว่าด้วยการจ่ายค่าพาหนะ ค่าป่วยการ และค่าเช่าที่พักแก่พยานซึ่งมาศาลตามหมายเรียกในคดีอาญา พ.ศ. 2561 และให้ใช้ความต่อไปนี้แทน “ ข้อ 4 ให้ศาลกำหนดค่าป่วยการตามสมควรให้แก่พยานตามข้อ 3 และพยานที่ศาลเรียกมาเอง เพื่อการสอบถาม ไต่สวน หรือสืบพยาน โดยคำนึงถึงสภาพแห่งคดี ระยะเวลาที่เบิกความหรือ ให้ถ้อยคำ ตลอดจนรายได้และฐานะโดยทั่วไปของพยาน แต่ไม่ให้ต่ากว่าวันละ 300 บาท และไม่เกิน วันละ 600 บาท ” ้ หนา 14 ่ เลม 140 ตอนที่ 14 ก ราชกิจจานุเบกษา 3 มีนาคม 2566

ข้อ 5 ให้ยกเลิกความในข้อ 5 แห่งระเบียบคณะกรรมการบริหารศาลยุติธรรม ว่าด้วย การจ่ายค่าพาหนะ ค่าป่วยการ และค่าเช่าที่พักแก่พยานซึ่งมาศาลตามหมายเรียกในคดีอาญา พ.ศ. 2561 และให้ใช้ความต่อไปนี้แท น “ ข้อ 5 ให้ศาลมีอำนาจสั่งจ่ายค่าพาหนะเดินทางและค่าเช่าที่พักแก่พยานตามข้อ 3 และพยานที่ศาลเรียกมาเองตามข้อ 4 ดังนี้ (1) ผู้ที่เป็นข้าราชการ เจ้าหน้าที่ของรัฐ พนักงาน หรือลูกจ้างของราชการ ให้สั่งจ่ายได้ ตามหลักเกณฑ์ และอัตราค่าใช้จ่ายในการเดินทางไ ปราชการตามกฎหมายหรือระเบียบว่าด้วยการนั้น (2) บุคคลนอกจาก (1) ให้สั่งจ่ายได้โดยเทียบเท่ากับตาแหน่งข้าราชการศาลยุติธรรม ประเภทวิชาการระดับชำนาญการพิเศษ ในกรณีที่พยานเดินทางโดยพาหนะส่วนตัว หากศาลเห็นว่าค่าพาหนะเดินทางที่ขอเบิก เกินความจำเป็นให้มีอำนาจสั่งจ่ายค่าพาหนะเดินทางแบบเหมาจ่ายได้ตามที่เห็นสมควร ” ข้อ 6 ให้เลขาธิการสำนักงานศาลยุติธรรมรักษาการตามระเบียบนี้ ประกาศ ณ วันที่ 2 4 กุมภาพันธ์ พ.ศ. 25 6 6 โชติวัฒน์ เหลืองประเสริฐ ประธานศาลฎีกา ประธานกรรมการบริหารศาลยุติธรรม ้ หนา 15 ่ เลม 140 ตอนที่ 14 ก ราชกิจจานุเบกษา 3 มีนาคม 2566
