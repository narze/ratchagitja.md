---
name: >-
  ประกาศคณะกรรมการการเลือกตั้ง เรื่อง กำหนดวันเลือกตั้ง
  วันรับสมัครรับเลือกตั้งแบบแบ่งเขตเลือกตั้ง
  วันรับสมัครรับเลือกตั้งแบบบัญชีรายชื่อและสถานที่ที่พรรคการเมืองจะส่งบัญชีรายชื่อผู้สมัครแบบบัญชีรายชื่อ
date: '2023-03-21'
category: ก
volume: 140
section: 23
page: 4
source: 'https://ratchakitcha.soc.go.th/documents/140A023N0000000000400.pdf'
draft: true
---

# ประกาศคณะกรรมการการเลือกตั้ง เรื่อง กำหนดวันเลือกตั้ง วันรับสมัครรับเลือกตั้งแบบแบ่งเขตเลือกตั้ง วันรับสมัครรับเลือกตั้งแบบบัญชีรายชื่อและสถานที่ที่พรรคการเมืองจะส่งบัญชีรายชื่อผู้สมัครแบบบัญชีรายชื่อ

ประกาศคณะกรรมการการเลือกตั้ง เรื่อง กำหนดวันเลือกตั้ง วันรับสมัครรับเลือกตั้งแบบแบ่งเขตเลือกตั้ง วันรับสมัครรับเลือกตั้งแบบบัญชีรายชื่อและสถานที่ที่พรรคการเมืองจะส่งบัญชีรายชื่อผู้สมัครแบบบัญชีรายชื่อ ด้วยได้มีพระราชกฤษฎีกายุบสภาผู้แทนราษฎร พ.ศ. 2566 เพื่อให้มีการเลือกตั้ง สมาชิกสภาผู้แทนราษฎรใหม่เป็นการเลือกตั้งทั่วไป อาศัยอำนาจตามความในมาตรา 1 2 แห่งพระราชบัญญัติประกอบรัฐธรรมนูญว่าด้วย การเลือกตั้งสมาชิกสภาผู้แทนราษฎร พ.ศ. 2561 และที่แก้ไขเพิ่มเติม ประกอบข้อ 84 และข้อ 109 ของระเบียบคณะกรรมการการเลือกตั้งว่าด้วยการเลือกตั้งสมาชิกสภาผู้แทนราษฎร พ.ศ. 2566 คณะกรรมการการเลือกตั้งจึงออกประกาศ ดังนี้ 1. กาหนดให้วันที่ 14 พฤษภาคม พ.ศ. 2566 ตั้งแต่เวลา 08.00 นาฬิกา ถึงเวลา 17.00 นาฬิกา เป็นวันเลือกตั้ง 2. กำหนดให้วั นที่ 3 เมษายน พ.ศ. 2566 ถึงวันที่ 7 เมษายน พ.ศ. 2566 ตั้งแต่เวลา 08.30 นาฬิกา ถึงเวลา 16.30 นาฬิกา เป็นวันรับสมัครรับเลือกตั้งแบบแบ่งเขตเลือกตั้ง ณ สถานที่ที่ผู้อำนวยการการเลือกตั้งประจำเขตเลือกตั้งกาหนด 3. กำหนดให้วันที่ 4 เมษายน พ. ศ. 2566 ถึงวันที่ 6 เมษายน พ.ศ. 2566 ตั้งแต่เวลา 08.30 นาฬิกา ถึงเวลา 16.30 นาฬิกา และวันที่ 7 เมษายน พ.ศ. 2566 ตั้งแต่เวลา 08.30 นาฬิกา ถึง เวลา 16.00 นาฬิกา เป็นวันรับสมัครรับเลือกตั้งแบบบัญชีรายชื่อ และแจ้งรายชื่อบุคคลที่พรรคกำรเมืองมีมติจะเสนอสภาผู้แทนราษฎรเพื่อพิจารณาให้ความเห็นชอบ แต่งตั้งเป็นนายกรัฐมนตรี ณ ห้องบางกอก อาคารไอราวัตพัฒนา ศาลาว่าการกรุงเทพมหานคร แขวงดินแดง เขตดินแดง กรุงเทพมหานคร จึงประกาศให้ทราบโดยทั่วกัน ประกาศ ณ วันที่ 2 1 มีนาคม พ.ศ. 25 6 6 อิทธิพร บุญประคอง ประธานกรรมการการเลือกตั้ง ้ หนา 4 ่ เลม 140 ตอนที่ 23 ก ราชกิจจานุเบกษา 22 มีนาคม 2566
