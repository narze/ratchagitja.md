---
name: >-
  ระเบียบกระทรวงศึกษาธิการ
  ว่าด้วยการอนุญาตใช้สื่อการเรียนรู้ในโรงเรียนหรือห้องเรียนในโครงการที่มีวัตถุประสงค์พิเศษ
  พ.ศ. 2565
date: '2022-10-30'
category: ง พิเศษ
volume: 139
section: 257
page: 1
source: 'https://ratchakitcha.soc.go.th/documents/17227879.pdf'
draft: true
---

# ระเบียบกระทรวงศึกษาธิการ ว่าด้วยการอนุญาตใช้สื่อการเรียนรู้ในโรงเรียนหรือห้องเรียนในโครงการที่มีวัตถุประสงค์พิเศษ พ.ศ. 2565

ระเบียบกระทรวงศึกษาธิการ ว่าด้วยการอนุญาตใช้สื่อการเรียนรู้ในโรงเรียนหรือห้องเรียนในโครงการที่มีวัตถุประสงค์พิเศษ พ.ศ. 2565 โดยที่เป็นการสมควรให้การใช้สื่อการเรียนรู้ของโรงเรียนหรือห้องเรียนในโครงการที่มี วัตถุประสงค์พิเศษ ตามนโยบายของสานักงานคณะกรรมการการศึกษาขั้นพื้นฐาน สอดคล้องกับ สภาพบริบทปัจจุบันของโรงเรียน หรือห้องเรียน มีความจำเป็นที่จะต้องใช้สื่อการเรียนรู้ที่มี ความ เฉพาะเจาะจงตรงตามวัตถุประสงค์ของโครงการ และช่วยลดความสูญเปล่าของงบประมาณที่ใช้ ในการจัดซื้อสื่อการเรียนรู้ที่ไม่สามารถนำไปใช้ได้จริงกับโรงเรียนหรือห้องเรียนเหล่านั้นได้ อาศัยอำนาจตามความในมาตรา 8 แห่งพระราชบัญญัติระเบียบบริหารราชการกระทรวงศึกษาธิการ พ.ศ. 2546 รัฐมนตรีว่าการกระทรวงศึกษาธิการ จึงวางระเบียบไว้ ดังต่อไปนี้ ข้อ 1 ระเบียบนี้เรียกว่า “ ระเบียบกระทรวงศึกษาธิการว่าด้วยการอนุญาตใช้สื่อการเรียนรู้ ในโรงเรียนหรือห้องเรียนในโครงการที่มีวัตถุประสงค์พิเศษ พ.ศ. 2565 ” ข้อ 2 ระเบียบนี้ให้ใช้บั งคับตั้งแต่วันถัดจากวันประกาศในราชกิจจานุเบกษาเป็นต้นไป ข้อ 3 ในระเบียบนี้ “ สื่อการเรียนรู้ ” หมายความว่า หนังสือเรียน แบบฝึกหัด ชุดการเรียนรู้ หนังสือ เสริมประสบการณ์ สิ่งพิมพ์เพื่อการศึกษาอื่น ๆ สื่อเทคโนโลยีดิจิทัลเพื่อการศึกษา ที่จัดทาขึ้นเพื่อใช้ ในการเรียนรู้สำหรับโรงเรียนหรือห้องเรียนในโครงการที่มีวัตถุประสงค์พิเศษ “ โรงเรียนหรือห้องเรียนในโครงการที่มีวัตถุประสงค์พิเศษ ” หมายความว่า โรงเรียนหรือห้องเรียน ในโครงการที่มีวัตถุประสงค์พิเศษ ตามนโยบายของสำนักงานคณะกรรมการการศึก ษาขั้นพื้นฐาน ได้แก่ (1) โครงการห้องเรียนพิเศษวิทยาศาสตร์ คณิตศาสตร์ เทคโนโลยี และสิ่งแวดล้อม ระดับมัธยมศึกษาตอนปลาย (2) โรงเรียนวิทยาศาสตร์จุฬาภรณราชวิทยาลัย (3) โครงการจัดการเรียนการสอนตามหลักสูตรกระทรวงศึกษาธิการเป็นภาษาอังกฤษ ประกอบด้วย (3.1) ห้องเรียนพิเศษภาษาอังกฤษ ( English Program : EP ) คือ ห้องเรียนที่จัดการเรียน การสอนตามหลักสูตรกระทรวงศึกษาธิการเป็นภาษาอังกฤษ สอนเป็นภาษาอังกฤษ ไม่น้อยกว่า 18 ชั่วโมง/สัปดาห์ (3.2) ห้องเรียนพิเศษภาษาอังกฤษ ( Mini English Program : MEP ) คือ ห้องเรียน ที่จัดการเรียนการสอนตามหลักสูตรกระทรวงศึกษาธิการเป็นภาษาอังกฤษ สอนเป็นภาษาอังกฤษ ไม่น้อยกว่า 12 ชั่วโมง/สัปดาห์ ้ หนา 1 ่ เลม 139 ตอนพิเศษ 257 ง ราชกิจจานุเบกษา 31 ตุลาคม 2565

(4) โรงเรียนขนาดเล็กที่จัดการเรียนการสอนโดยใช้การศึกษาทางไกลผ่านดาวเทียม ( DLTV ) ของมูลนิธิการศึกษาทางไกลผ่านดาวเทียม ในพระบรมรำชูปถัมภ์ (5) โรงเรียนหรือห้องเรียนในโครงการที่มีวัตถุประสงค์พิเศษอื่น ๆ ตามนโยบายของสำนักงาน คณะกรรมการการศึกษาขั้นพื้นฐานประกาศ ข้อ 4 ให้โรงเรียนหรือห้องเรียนในโครงการที่มีวัตถุประสงค์พิเศษ ตามนโยบายของสำนักงาน คณะกรรมการการศึกษาขั้นพื้นฐาน ในข้อ 3 ใช้งบประมาณที่ได้รับจัดสรรค่าหนังสือเรียนในการจัดซื้อ สื่อการเรียนรู้ที่สอดคล้องตรงตามวัตถุประสงค์ของโครงการได้ โดยผ่านการพิจารณาจากคณะกรรมการภาคี 4 ฝ่าย ประกอบด้วย 1) ผู้แทนครู 2) ผู้แทนผู้ปกครอง 3) ผู้แทนชุมชน และ 4) ผู้แทนนักเรียน และคณะก รรมการสถานศึกษาขั้นพื้นฐาน ให้ความเห็นชอบ ข้อ 5 ให้เลขาธิการคณะกรรมการการศึกษาขั้นพื้นฐานรักษาการให้เป็นไปตามระเบียบนี้ รวมทั้งให้มีอำนาจตีความและวินิจฉัยชี้ขาดปัญหาอันเกี่ยวกับการปฏิบัติหน้าที่ตามระเบียบนี้ ประกาศ ณ วันที่ 1 9 กันยายน พ.ศ. 256 5 ตรีนุช เทียนทอง รัฐมนตรีว่าการกระทรวงศึกษาธิการ ้ หนา 2 ่ เลม 139 ตอนพิเศษ 257 ง ราชกิจจานุเบกษา 31 ตุลาคม 2565
