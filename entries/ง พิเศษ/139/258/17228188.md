---
name: >-
  ประกาศสำนักงานคณะกรรมการกำกับหลักทรัพย์และตลาดหลักทรัพย์ ที่ สธ. 39/2565
  เรื่อง
  การรายงานข้อมูลผู้ถือหน่วยลงทุนของกองทุนรวมของผู้ประกอบธุรกิจที่ให้บริการซื้อขายหน่วยลงทุนแบบไม่เปิดเผยชื่อลูกค้า
  (omnibus account)
date: '2022-10-31'
category: ง พิเศษ
volume: 139
section: 258
page: 14
source: 'https://ratchakitcha.soc.go.th/documents/17228188.pdf'
draft: true
---

# ประกาศสำนักงานคณะกรรมการกำกับหลักทรัพย์และตลาดหลักทรัพย์ ที่ สธ. 39/2565 เรื่อง การรายงานข้อมูลผู้ถือหน่วยลงทุนของกองทุนรวมของผู้ประกอบธุรกิจที่ให้บริการซื้อขายหน่วยลงทุนแบบไม่เปิดเผยชื่อลูกค้า (omnibus account)

ประกาศสำนักงานคณะกรรมการกำกับหลักทรัพย์และตลาดหลักทรัพย์ ที่ สธ. 3 9 / 2565 เรื่อง การรายงานข้อมูลผู้ถือหน่วยลงทุนของกองทุนรวม ของผู้ประกอบธุรกิจที่ให้บริการซื้อขายหน่วยลงทุน แบบไม่เปิดเผยชื่อลูกค้า ( omnibus account ) อาศัยอานาจตามความในข้อ 1 (3) แห่งประกาศคณะกรรมการกำกับตลาดทุน ที่ ทธ. 59/2552 เรื่อง หลักเกณฑ์และกำหนดเวลาในการยื่นรายงานของบริษัทหลักทรัพย์ ลงวันที่ 3 สิงหาคม พ.ศ. 2552 สำนักงานออกประกาศไว้ ดังต่อไปนี้ ข้อ 1 ในประกาศนี้ “ ผู้ประกอบธุรกิจ ” หมายความว่า ผู้ได้รับใบอนุญาตประกอบธุรกิจหลักทรัพย์ประเภท ดังต่อไปนี้ ที่ให้บริการซื้อขายหน่วยลงทุนแบบไม่เปิดเผยชื่อลูกค้า ( omnibus account ) ( 1 ) การเป็นนายหน้าซื้อขายหลักทรัพย์ ( 2 ) การเป็นนายหน้าซื้อขายหลักทรัพย์ที่เป็นหน่วยลงทุน ข้อ 2 ให้ผู้ประกอบธุรกิจจัดทาและจัดส่งรายงานข้อมูลผู้ถือหน่วยลงทุนของแต่ละกองทุนรวม เฉพาะในส่วนที่เป็นการให้บริการซื้อขายหน่วยลงทุนแบบไม่เปิดเผยชื่อลูกค้า ต่อสำนักงานเป็นรายไตรมาส ภายใน 20 วันนับแต่วัน สิ้นรอบไตรมาส รายงานตามวรรคหนึ่ง ต้องประกอบด้วยข้อมูล ดังต่อไปนี้ ( 1 ) เลขทะเบียนและชื่อย่อของกองทุนรวม ( 2 ) ประเภทของผู้ถือหน่วยลงทุน ( 3 ) จำนวนหน่วยลงทุนของผู้ถือหน่วยลงทุนแต่ละราย ( 4 ) เลขที่บัตรประจำตัวประชาชนหรือเลขที่หนังสือเดินทาง เฉพาะ 5 หลักสุดท้าย รวมทั้งเดือนและปีที่เกิดของผู้ถือหน่วยลงทุนที่เป็นบุคคลธรรมดา ( 5 ) เลขทะเบียนและชื่อของผู้ถือหน่วยลงทุนที่เป็นนิติบุคคล ( 6 ) รหัสไปรษณีย์ตามภูมิลำเนาของผู้ถือหน่วยลงทุนที่เป็นบุคคลธรรมดาซึ่งมีสัญชาติไทย ( 7 ) ผลการประเมินความเหมาะสมในการลงทุนหรือ การทาธุรกรรมในผลิตภัณฑ์ในตลาดทุน รวมทั้งเดือนและปีที่ประเมินล่าสุด ให้ผู้ประกอบธุรกิจจัดส่งรายงานตามวรรคหนึ่งผ่านระบบอิเล็กทรอนิกส์ที่สานักงานจัดไว้ โดยให้เริ่มจัดส่งสำหรับข้อมูลของรอบไตรมาสที่ 1 ของปี พ.ศ. 2566 ้ หนา 14 ่ เลม 139 ตอนพิเศษ 258 ง ราชกิจจานุเบกษา 1 พฤศจิกายน 2565

ข้อ 3 ประ กาศนี้ให้ใช้บังคับตั้งแต่วันที่ 1 พฤศจิกายน พ.ศ. 2565 เป็นต้นไป ประกาศ ณ วันที่ 28 กันยายน พ.ศ. 256 5 รื่นวดี สุวรรณมงคล เลขาธิการ สำนักงานคณะกรรมการกำกับหลักทรัพย์และตลาดหลักทรัพย์ ้ หนา 15 ่ เลม 139 ตอนพิเศษ 258 ง ราชกิจจานุเบกษา 1 พฤศจิกายน 2565
