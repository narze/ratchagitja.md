---
name: >-
  ประกาศสภาเทคนิคการแพทย์ เรื่อง
  คุณสมบัติของผู้ให้บริการเวชศาสตร์จีโนมด้านการตรวจวิเคราะห์ทางห้องปฏิบัติการ
  พ.ศ. 2565
date: '2022-10-31'
category: ง พิเศษ
volume: 139
section: 258
page: 31
source: 'https://ratchakitcha.soc.go.th/documents/17228197.pdf'
draft: true
---

# ประกาศสภาเทคนิคการแพทย์ เรื่อง คุณสมบัติของผู้ให้บริการเวชศาสตร์จีโนมด้านการตรวจวิเคราะห์ทางห้องปฏิบัติการ พ.ศ. 2565

ประกาศสภาเทคนิคการแพทย์ เรื่อง คุณสมบัติของผู้ให้บริการเวชศาสตร์จีโนมด้านการตรวจวิเคราะห์ทางห้องปฏิบัติการ พ.ศ. 2565 โดยที่เป็นการสมควรให้การกำหนดคุณสมบัติของผู้ประกอบวิชาชีพเทคนิคการแพทย์ ที่ให้บริการเวชศาสตร์จีโนมเป็นไปอย่างมีมาตรฐานและคุ้มครองประชาชนผู้รับบริการ และเพื่อให้ สอดคล้องกับมาตรฐานการบริการเวชศาสตร์จีโนมของสถานพยาบาล อาศัยอานาจตามความในมาตรา 7 (2) และมาตรา 8 (8) แห่งพระราชบัญญัติวิชาชีพ เทคนิคการแพทย์ พ.ศ. 2547 ประกอบกับประกาศกระทรวงสาธารณสุข เรื่อง มาตรฐานการบริการ เวชศาสตร์จีโนมของสถานพยาบาล สภาเทคนิคการแพทย์โดยความเห็นชอบของคณะกรรมการ สภาเทคนิคการแพทย์ ในการประชุมครั้งที่ 9/2565 เ มื่อวันที่ 19 กันยายน พ.ศ. 2565 จึงออกประกาศไว้ ดังต่อไปนี้ ข้อ 1 ในประกาศนี้ “ เวชศาสตร์จีโนม ( Genomic Medicine ) ” หมายความว่า การแพทย์ที่อาศัยเทคโนโลยี พันธุศาสตร์ระดับโมเลกุล เพื่อประเมินความเสี่ยง วินิจฉัยและพยากรณ์โรค “ บริการเวชศาสตร์จีโนม ” หมายความว่า การให้บริการเกี่ยวกับการตรวจวิเคราะห์ การวินิจฉัย การแนะนาการใช้ยา การดูแลรักษาพยาบาล พยากรณ์โรค การประเมินความเสี่ยงของการเกิดโรค และการป้องกันโรคโดยอาศัยศาสตร์หรือเทคโนโลยีพันธุศาสตร์ในระดับโมเลกุล รวมถึงการให้คาปรึกษา การติดตาม ผลการบริการเวชศาสตร์จีโนม ข้อ 2 ผู้ประกอบวิชาชีพเทคนิคการแพทย์ ซึ่งเป็นผู้ให้บริการเวชศาสตร์จีโนมด้านการตรวจ วิเคราะห์ทางห้องปฏิบัติการต้องมีคุณสมบัติ ดังต่อไปนี้ ( 1 ) ผู้ทำการตรวจวิเคราะห์ทางห้องปฏิบัติการ เช่น การเก็บและเตรียมสิ่งส่งตรวจ การตรวจวิเครำะห์ การแปลผลและรายงานผล ( Report ) ต้องมีคุณสมบัติ ดังต่อไปนี้ (ก) ได้รับปริญญาในวิชาชีพเทคนิคการแพทย์ที่มีหน่วยกิตด้านอณูชีววิทยา ไม่น้อยกว่า 6 หน่วยกิต หรือ (ข) ได้รับปริญญาในวิชาชีพเทคนิคการแพทย์ที่มีหน่วยกิตด้านอณูชีววิทยา ไม่น้อยกว่า 3 หน่วยกิต และต้องผ่านการอบรมในหลักสูตรที่ได้รับการรับรองจากสภาเทคนิคการแพทย์กำหนด หรือ (ค) ได้รับปริญญาในวิชาชีพเทคนิคการแพทย์และเป็นผู้ปฏิบัติงานในสถานพยาบาล ด้านเวชศาสตร์จีโนม ( Genomic Medicine ) ไม่น้อยกว่า 6 เดือน ( 2 ) ผู้รับรองรายงานผลการตรวจ ( Approve ) ด้านเวชศาสตร์จีโนม ( Genomic Medicine ) ต้องมีคุณสมบัติ ดังต่อไปนี้ (ก) ต้องมีคุณสมบัติตามข้อ 2 (1) และ ้ หนา 31 ่ เลม 139 ตอนพิเศษ 258 ง ราชกิจจานุเบกษา 1 พฤศจิกายน 2565

(ข) เป็นผู้ปฏิบัติงานในสถานพยาบาลด้านเวชศาสตร์จีโนม ( Genomic Medicine ) ไม่น้อยกว่า 1 ปี หรือ (ค) ได้รับปริญญาโทหรือปริญญาเอกด้ำนพันธุศาสตร์ทางการแพทย์ ชีววิทยา ระดับโมเลกุล หรือสาขาวิทยาศาสตร์ที่เกี่ยวข้องตามที่สภาเทคนิคการแพทย์ประกาศกำหนด หรือ ได้ประกาศนียบัตร หลักสูตรอบรมเทคนิคการแพทย์เฉพาะทาง 16 หน่วยกิต สาขาจีโนมิกส์และ การแพทย์แม่นยา หรือหนังสืออนุมัติหรือวุฒิบัตรแสดงความรู้ความชานาญในการประกอบวิชาชีพ เทคนิคการแพทย์ สาขาชีววิทยาระดับโมเลกุลและมนุษย์พันธุศาสตร์ ข้อ 3 ประกาศนี้ให้ใช้บังคับนับตั้งแต่วันถัดจากวันประกาศในราชกิจจานุเบกษาเป็นต้นไป ประกาศ ณ วันที่ 21 กันยายน พ.ศ. 25 6 5 สมชัย เจิดเสริมอนันต์ นายกสภาเทคนิคการแพทย์ ้ หนา 32 ่ เลม 139 ตอนพิเศษ 258 ง ราชกิจจานุเบกษา 1 พฤศจิกายน 2565
