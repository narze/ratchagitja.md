---
name: >-
  ประกาศองค์การบริหารส่วนตำบลกุสุมาลย์ เรื่อง โครงสร้างอำนาจหน้าที่
  วิธีดำเนินการ
  และสถานที่ติดต่อเพื่อรับข้อมูลข่าวสารขององค์การบริหารส่วนตำบลกุสุมาลย์
date: '2022-12-22'
category: ง พิเศษ
volume: 139
section: 300
page: 286
source: 'https://ratchakitcha.soc.go.th/documents/17234238.pdf'
draft: true
---

# ประกาศองค์การบริหารส่วนตำบลกุสุมาลย์ เรื่อง โครงสร้างอำนาจหน้าที่ วิธีดำเนินการ และสถานที่ติดต่อเพื่อรับข้อมูลข่าวสารขององค์การบริหารส่วนตำบลกุสุมาลย์

ประกาศองค์การบริหารส่วนตําบลกุสุมาลย์ เรื่อง โครงสร้างอํานาจหน้าที่ วิธีดําเนินการ และสถานที่ติดต่อเพื่อรับข้อมูลข่าวสาร ขององค์การบริหารส่วนตําบลกุสุมาลย์ เพื่อให้เป็นไปตามมาตรา 7 ( 1 ) ( 2 ) และ ( 3 ) แห่งพระราชบัญญัติข่าวสารของราชการ พ . ศ . 2540 ที่จะให้ประชาชนมีสิทธิเข้าถึงและได้รับข้อมูลข่าวสารเกี่ยวกับการดําเนินงานต่าง ๆ ของทางราชการ และสามารถแสดงความคิดเห็นและใช้สิทธิทางการเมืองได้โดยถูกต้องกับสภาพความเป็นจริง จึงสมควรประกาศโครงสร้างและการจัดองค์กรในการดําเนินงานขององค์การบริหารส่วนตําบลกุสุมาลย์ และสถานที่ติดต่อเพื่อขอรับข้อมูลข่าวสารในองค์การบริหารส่วนตําบลกุสุมาลย์ ดังนี้ องค์การบริหารส่วนตําบลกุสุมาลย์ 1 . การจัดโครงสร้างองค์กรในการดําเนินการ อํานาจหน้าที่ที่สําคัญขององค์การบริหาร ส่วนตําบลกุสุมาลย์ เป็นไปตามพระราชบัญญัติสภาตําบลและองค์การบริหารส่วนตําบล พ . ศ . 2537 และที่แก้ไขเพิ่มเติม พระราชบัญญัติกําหนดแผนและขั้นตอนการกระจายอํานาจให้แก่องค์กรปกครองส่วนท้องถิ่น พ . ศ . 2542 พระราชบัญญัติระเบียบบริหารงานบุคคลส่วนท้องถิ่น พ . ศ . 2542 และกฎหมายอื่น ๆ ที่เกี่ยวข้อง 2 . องค์การบริหารส่วนตําบลกุสุมาลย์ จัดโครงสร้างและองค์กรในการดําเนินการ ดังต่อไปนี้ 2 . 1 สํานักปลัดองค์การบริหารส่วนตําบล 2 . 2 กองคลัง 2 . 3 กองช่าง 2 . 4 กองสวัสดิการสังคม 2 . 5 หน่วยตรวจสอบภายใน 3 . การบริหารราชการขององค์การบริหารส่วนตําบลกุสุมาลย์ จะต้องเป็นไปเพื่อประโยชน์สุข ของประชาชน เกิดผลสัมฤทธิ์ต่อภารกิจภาครัฐ ความมีประสิทธิภาพ ความคุ้มค่าในเชิงภารกิจแห่งรัฐ การลดขั้นตอนการปฏิบัติงาน การอํานวยความสะดวกตอบสนองความต้องการของประชาชน ทั้งนี้ ผู้รับผิดชอบ การปฏิบัติหน้าที่ขององค์การบริหารส่วนตําบลกุสุมาลย์ ต้องใช้วิธีการบริหารกิจการบ้านเมืองที่ดี ้ หนา 286 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565

โดยเฉพาะอย่างยิ่งให้คํานึงถึงความรับผิดชอบของผู้ปฏิบัติงาน การมีส่วนร่วมของประชาชน การเปิดเผยข้อมูล การติดตามตรวจสอบและประเมินผลการปฏิบัติงาน ทั้งนี้ ตามความเหมาะสมของแต่ละภารกิจ และให้เป็นไปตามกฎหมายที่กําหนด 4 . อํานาจหน้าที่ขององค์การบริหารส่วนตําบลกุสุมาลย์ 4 . 1 พระราชบัญญัติสภาตําบลและองค์การบริหารส่วนตําบล พ . ศ . 2537 และที่แก้ไขเพิ่มเติม สรุปได้ ดังนี้ ( 1 ) จัดให้มีและบํารุงรักษาทางน้ําและทางบก ( 2 ) รักษาความสะอาดของถนน ทางน้ํา ทางเดิน และที่สาธารณะ รวมทั้งกําจัดมูลฝอย และสิ่งปฏิกูล ( 3 ) ป้องกันโรคและระงับโรคติดต่อ ( 4 ) ป้องกันและบรรเทาสาธารณภัย ( 5 ) ส่งเสริมการศึกษา ศาสนาและวัฒนธรรม ( 6 ) ส่งเสริมการพัฒนาสตรี เด็ก เยาวชน ผู้สูงอายุ และผู้พิการ ( 7 ) คุ้มครอง ดูแล และบํารุงรักษาทรัพยากรธรรมชาติและสิ่งแวดล้อม ( 8 ) บํารุงรักษาศิลปะ จารีตประเพณี ภูมิปัญญาท้องถิ่น และวัฒนธรรมอันดีของท้องถิ่น ตามความจําเป็นและสมควร ( 9 ) ปฏิบัติหน้าที่อื่นตามที่ทางราชการมอบหมาย โดยจัดสรรงบประมาณหรือบุคลากร ให้ตามความจําเป็นและสมควร นอกจากนั้น องค์การบริหารส่วนตําบลอาจจัดทํากิจการในเขตขององค์การบริหาร ส่วนตําบลกุสุมาลย์ ดังต่อไปนี้ ( 1 ) ให้มีน้ําเพื่อการอุปโภค บริโภค และการเกษตร ( 2 ) ให้มีและบํารุงการไฟฟ้าหรือแสงสว่างโดยวิธีอื่น ( 3 ) ให้มีและบํารุงรักษาทางระบายน้ํา ( 4 ) ให้มีและบํารุงสถานที่ประชุม กีฬา การพักผ่อนหย่อนใจและสวนสาธารณะ ( 5 ) ให้มีและส่งเสริมกลุ่มเกษตรกรและกิจการสหกรณ์ ้ หนา 287 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565

( 6 ) ส่งเสริมให้มีอุตสาหกรรมในครอบครัว ( 7 ) บํารุงและส่งเสริมการประกอบอาชีพของราษฎร ( 8 ) การคุ้มครองดูแลและรักษาทรัพย์สินอันเป็นสาธารณสมบัติของแผ่นดิน ( 9 ) หาผลประโยชน์จากทรัพย์สินขององค์การบริหารส่วนตําบล ( 10 ) ให้มีตลาด ท่าเทียบเรือ และท่าข้าม ( 11 ) กิจการเกี่ยวกับการพาณิชย์ ( 12 ) การท่องเที่ยว ( 13 ) การผังเมือง อาจทํากิจการนอกเขตองค์การบริหารส่วนตําบล หรือร่วมกับสภาตําบล องค์การบริหาร ส่วนตําบล องค์การบริหารส่วนจังหวัด หรือหน่วยงานบริหารราชการส่วนท้องถิ่นอื่นเพื่อกระทํากิจการร่วมกันได้ โครงสร้างการบริหารขององค์การบริหารส่วนตําบล 1 . นายกองค์การบริหารส่วนตําบล 1 คน มาจากการเลือกตั้งโดยตรงของประชาชน ทําหน้าที่เป็นฝ่ายบริหารเท่านั้น โดยการกําหนดนโยบาย ควบคุม และรับผิดชอบการบริหารงาน ขององค์การบริหารส่วนตําบล และสามารถแต่งตั้งรองนายกองค์การบริหารส่วนตําบลช่วยบริหารงานได้ โดยในส่วนขององค์การบริหารส่วนตําบลมีรองนายกองค์การบริหารส่วนตําบล จํานวน 2 คน และนายกองค์การบริหารส่วนตําบลจะมีวาระการทํางาน 4 ปี 2 . สมาชิกสภาองค์การบริหารส่วนตําบลมาจากการเลือกตั้งแบบแบ่งเขต มีวาระทํางาน 4 ปี เช่นเดียวกันกับนายกองค์การบริหารส่วนตําบล 4 . 2 พระราชบัญญัติกําหนดแผนและขั้นตอนการกระจายอํานาจให้แก่องค์กรปกครองส่วนท้องถิ่น พ . ศ . 2542 กําหนดให้องค์การบริหารส่วนตําบล มีอํานาจและหน้าที่ในการจัดระบบบริการสาธารณะ เพื่อประโยชน์ของประชาชนในท้องถิ่นของตนเอง ดังนี้ ( 1 ) การจัดทําแผนพัฒนาท้องถิ่นของตนเอง ( 2 ) การจัดให้มี และบํารุงรักษาทางบกทางน้ํา และทางระบายน้ํา ( 3 ) การจัดให้มีและควบคุมตลาด ท่าเทียบเรือ ท่าข้ามและที่จอดรถ ( 4 ) การสาธารณูปโภค และการก่อสร้างอื่น ๆ ้ หนา 288 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565

( 5 ) การสาธารณูปการ ( 6 ) การส่งเสริม การฝึก และการประกอบอาชีพ ( 7 ) คุ้มครอง ดูแลและบํารุงรักษาทรัพยากรธรรมชาติและสิ่งแวดล้อม ( 8 ) การส่งเสริมการท่องเที่ยว ( 9 ) การจัดการศึกษา ( 10 ) การสังคมสงเคราะห์ และการพัฒนาคุณภาพชีวิตเด็ก สตรี คนชรา และผู้ด้อยโอกาส ( 11 ) การบํารุงรักษาศิลปะ จารีตประเพณี ภูมิปัญญาท้องถิ่น และวัฒนธรรมอันดีของท้องถิ่น ( 12 ) การปรับปรุงแหล่งชุมชนแออัด และการจัดการเกี่ยวกับที่อยู่อาศัย ( 13 ) การจัดให้มี และบํารุงรักษาสถานที่พักผ่อนหย่อนใจ ( 14 ) การส่งเสริมกีฬา ( 15 ) การส่งเสริมประชาธิปไตย ความเสมอภาค และสิทธิเสรีภาพของประชาชน ( 16 ) ส่งเสริมการมีส่วนร่วมของราษฎรในการพัฒนาท้องถิ่น ( 17 ) การรักษาความสะอาด และความเป็นระเบียบเรียบร้อยของบ้านเมือง ( 18 ) การกําจัดมูลฝอย สิ่งปฏิกูล และน้ําเสีย ( 19 ) การสาธารณสุข การอนามัยครอบครัวและการรักษาพยาบาล ( 20 ) การจัดให้มี และควบคุมสุสานและฌาปนสถาน ( 21 ) การควบคุมการเลี้ยงสัตว์ ( 22 ) การจัดให้มี และควบคุมการฆ่าสัตว์ ( 23 ) การรักษาความปลอดภัย ความเป็นระเบียบเรียบร้อย และการอนามัย โรงมหรสพ และสาธารณสถานอื่น ๆ ( 24 ) การจัดการ การบํารุง และการใช้ประโยชน์จากป่าไม้ ที่ดิน ทรัพยากรธรรมชาติ และสิ่งแวดล้อม ( 25 ) การผังเมือง ( 26 ) การขนส่ง และการวิศวกรรมจราจร ( 27 ) การดูแลรักษาที่สาธารณะ ้ หนา 289 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565

( 28 ) การควบคุมอาคาร ( 29 ) การป้องกันและบรรเทาสาธารณภัย ( 30 ) การรักษาความสงบเรียบร้อย การส่งเสริมและสนับสนุนการป้องกันและรักษา ความปลอดภัยในชีวิตและทรัพย์สิน ( 31 ) กิจอื่นใดที่เป็นผลประโยชน์ของประชาชนในท้องถิ่นตามที่คณะกรรมการ ประกาศกําหนด 5 . วิธีการดําเนินงานขององค์การบริหารส่วนตําบลกุสุมาลย์ แบ่งออกเป็นกรณี คือ 5 . 1 กรณีที่เป็นอํานาจหน้าที่ของส่วนราชการภายในองค์การบริหารส่วนตําบลกุสุมาลย์ ให้ประชาชนสามารถติดต่อขอรับบริการได้ที่สํานักงานองค์การบริหารส่วนตําบลกุสุมาลย์ เลขที่ 63 หมู่ที่ 10 ตําบลกุสุมาลย์ อําเภอกุสุมาลย์ จังหวัดสกลนคร 47210 5 . 2 กรณีที่เป็นอํานาจหน้าที่ของส่วนราชการสังกัดองค์การบริหารส่วนตําบลกุสุมาลย์ ให้ประชาชนสามารถติดต่อขอรับบริการได้ที่ทําการของแต่ละสถานที่ตามแต่กรณี 6 . สถานที่ติดต่อเพื่อขอรับข้อมูลข่าวสารหรือคําแนะนําในการติดต่อกับส่วนราชการ ภายในองค์การบริหารส่วนตําบลกุสุมาลย์ ได้ที่ศูนย์ข้อมูลข่าวสารองค์การบริหารส่วนตําบลกุสุมาลย์ เลขที่ 63 หมู่ที่ 10 ตําบลกุสุมาลย์ อําเภอกุสุมาลย์ จังหวัดสกลนคร 47210 ทั้งนี้ ตั้งแต่บัดนี้เป็นต้นไป ประกาศ ณ วันที่ 16 พฤศจิกายน พ . ศ . 2564 วาธินี ปัญญาประชุม ปลัดองค์การบริหารส่วนตําบล ปฏิบัติหน้าที่ นายกองค์การบริหารส่วนตําบลกุสุมาลย์ ้ หนา 290 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565
