---
name: >-
  ประกาศองค์การบริหารส่วนตำบลทุ่งยาว เรื่อง โครงสร้างอำนาจหน้าที่
  วิธีการดำเนินการ
  และสถานที่ติดต่อเพื่อรับข้อมูลข่าวสารขององค์การบริหารส่วนตำบลทุ่งยาว
date: '2022-12-22'
category: ง พิเศษ
volume: 139
section: 300
page: 420
source: 'https://ratchakitcha.soc.go.th/documents/17234255.pdf'
draft: true
---

# ประกาศองค์การบริหารส่วนตำบลทุ่งยาว เรื่อง โครงสร้างอำนาจหน้าที่ วิธีการดำเนินการ และสถานที่ติดต่อเพื่อรับข้อมูลข่าวสารขององค์การบริหารส่วนตำบลทุ่งยาว

ประกาศองค์การบริหารส่วนตําบลทุ่งยาว เรื่อง โครงสร้างอํานาจหน้าที่ วิธีการดําเนินการ และสถานที่ติดต่อเพื่อรับข้อมูลข่าวสาร ขององค์การบริหารส่วนตําบลทุ่งยาว ด้วยพระราชบัญญัติข้อมูลข่าวสารของราชการ พ . ศ . 2540 กําหนดให้หน่วยงานของรัฐ จัดให้มีข้อมูลข่าวสารของราชการตามมาตรา 7 ( 1 ) ( 2 ) และ ( 3 ) เกี่ยวกับโครงสร้างและการจัดองค์กร ในการดําเนินงาน อํานาจหน้าที่ที่สําคัญ และสถานที่ติดต่อเพื่อขอรับข้อมูลข่าวสาร จึงสมควรประกาศโครงสร้าง และการจัดองค์กรในการดําเนินงานของหน่วยราชการ อํานาจหน้าที่ และสถานที่ติดต่อเพื่อขอรับข้อมูลข่าวสาร ขององค์การบริหารส่วนตําบลทุ่งยาว ดังนี้ องค์การบริหารส่วนตําบล ก . โครงสร้างการจัดหน่วยงาน และวิธีการดําเนินการ ประกอบด้วย ( 1 ) สภาองค์การบริหารส่วนตําบล ประกอบด้วยสมาชิกสภาองค์การบริหารส่วนตําบล จํานวนเขตเลือกตั้งละหนึ่งคน ซึ่งเลือกตั้งขึ้นโดยราษฎรผู้มีสิทธิเลือกตั้งในแต่ละเขตเลือกตั้งในเขต องค์การบริหารส่วนตําบลนั้น ให้ถือเขตหมู่บ้านเป็นเขตเลือกตั้ง เว้นแต่หมู่บ้านใดมีราษฎรตามหลักฐาน การทะเบียนราษฎรไม่ถึงยี่สิบห้าคน ให้รวมหมู่บ้านนั้นกับหมู่บ้านที่มีพื้นที่ติดต่อกันและเมื่อรวมกันแล้ว จะมีราษฎรถึงยี่สิบห้าคนเป็นเขตเลือกตั้งเดียวกัน การนับจํานวนราษฎรดังกล่าวให้นับ ณ วันที่ 1 มกราคม ของปีที่มีการเลือกตั้ง ( 2 ) นายกองค์การบริหารส่วนตําบล ซึ่งมาจากการเลือกตั้งโดยตรงของประชาชนตามกฎหมาย ว่าด้วยการเลือกตั้งสมาชิกสภาท้องถิ่นหรือผู้บริหารท้องถิ่น จํานวน 1 คน และนายกองค์การบริหารส่วนตําบล อาจแต่งตั้งรองนายกองค์การบริหารส่วนตําบล ซึ่งมิใช่สมาชิกสภาองค์การบริหารส่วนตําบล เป็นผู้ช่วยเหลือ ในการบริหารราชการได้ไม่เกิน 2 คน และอาจแต่งตั้งเลขานุการนายกองค์การบริหารส่วนตําบล ซึ่งมิได้เป็นสมาชิกสภาองค์การบริหารส่วนตําบลหรือเจ้าหน้าที่ของรัฐได้ 1 คน โดยนายกองค์การบริหารส่วนตําบล และรองนายกองค์การบริหารส่วนตําบล มีอํานาจหน้าที่ในการกําหนดนโยบาย สั่ง อนุญาต อนุมัติ และควบคุมการปฏิบัติงานของข้าราชการและลูกจ้าง และปฏิบัติหน้าที่อื่นตามที่บัญญัติไว้ในพระราชบัญญัติ สภาตําบลและองค์การบริหารส่วนตําบล พ . ศ . 2537 และที่แก้ไขเพิ่มเติม และกฎหมายอื่น ซึ่งแบ่งส่วนราชการได้ ดังนี้ ้ หนา 420 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565

( 2 . 1 ) สํานักปลัดองค์การบริหารส่วนตําบล มีหน้าที่ความรับผิดชอบเกี่ยวกับราชการทั่วไป ขององค์การบริหารส่วนตําบลและราชการที่มิได้กําหนดให้เป็นหน้าที่ของกอง หรือส่วนราชการใด ในองค์การบริหารส่วนตําบล โดยเฉพาะรวมทั้งกํากับและเร่งรัดการปฏิบัติราชการของส่วนราชการ ในองค์การบริหารส่วนตําบล ให้เป็นไปตามนโยบายแนวทางและแผนการปฏิบัติราชการขององค์การบริหารส่วนตําบล ( 2 . 2 ) กองคลัง มีหน้าที่ความรับผิดชอบเกี่ยวกับการจ่าย การรับ การนําส่งเงิน การเก็บรักษาเงินและเอกสารทางการเงิน การตรวจสอบใบสําคัญ ฎีกางานเกี่ยวกับเงินเดือน ค่าจ้าง ค่าตอบแทน บําเหน็จ บํานาญ เงินอื่น ๆ งานเกี่ยวกับการจัดทํางบประมาณ ฐานะทางการเงิน และการจัดสรรเงินต่าง ๆ การจัดทําบัญชีทุกประเภท ทะเบียนคุมเงินรายได้และรายจ่ายอื่น ๆ การควบคุม การเบิกจ่าย งานทํางบทดลองประจําเดือนประจําปี งานเกี่ยวกับการพัสดุขององค์การบริหารส่วนตําบล และงานอื่น ๆ ที่เกี่ยวข้องและที่ได้รับมอบหมาย ( 2 . 3 ) กองช่าง มีหน้าที่ความรับผิดชอบเกี่ยวกับการสํารวจ ออกแบบการจัดทําข้อมูล ทางด้านวิศวกรรม การจัดเก็บและทดสอบคุณภาพวัสดุ งานออกแบบและเขียนแบบ การตรวจสอบ การก่อสร้าง งานการควบคุมอาคารตามระเบียบ กฎหมาย งานแผนการปฏิบัติงานก่อสร้างและซ่อมบํารุง งานแผนงานด้านวิศวกรรมเครื่องจักรกล การรวบรวมประวัติติดตามควบคุมการปฏิบัติงานเครื่องจักรกล การควบคุม การบํารุงรักษาเครื่องจักรกลและยานพาหนะ งานเกี่ยวกับแผนงาน ควบคุม เก็บรักษา การเบิกจ่ายวัสดุ อุปกรณ์ อะไหล่ น้ํามันเชื้อเพลิง และงานอื่น ๆ ที่เกี่ยวข้องและที่ได้รับมอบหมาย ( 2 . 4 ) กองการศึกษา ศาสนาและวัฒนธรรม มีหน้าที่ความรับผิดชอบเกี่ยวกับการจัด การศึกษาขั้นพื้นฐานขององค์การบริหารส่วนตําบล อันได้แก่ การจัดการศึกษาก่อนปฐมวัย การจัดการศึกษาปฐมวัย งานบริหารจัดการ ศูนย์พัฒนาเด็กเล็ก การเตรียมพร้อมการรับถ่ายโอนการจัดการศึกษาจากกระทรวงศึกษาธิการ การจัดกิจกรรมพัฒนาเด็กและเยาวชน การจัดกิจกรรมพัฒนาอาชีพเยาวชน การมีส่วนร่วมสนับสนุนส่งเสริม การจัดการศึกษาแก่สังกัดต่าง ๆ การทํานุบํารุงศาสนา ศิลปวัฒนธรรมและภูมิปัญญาท้องถิ่นและงานอื่น ๆ ที่เกี่ยวข้อง และที่ได้รับมอบหมาย ( 2 . 5 ) หน่วยตรวจสอบภายใน มีหน้าที่ความรับผิดชอบเกี่ยวกับงานตรวจสอบบัญชี เอกสารการเบิกจ่าย เอกสารการรับเงินทุกประเภท ตรวจสอบการเก็บรักษาหลักฐานการบัญชี งานตรวจสอบพัสดุ และการเก็บรักษา งานตรวจสอบทรัพย์สินและการทําประโยชน์จากทรัพย์สินองค์การบริหารส่วนตําบล และงานอื่นที่เกี่ยวข้องตามที่ได้รับมอบหมาย ้ หนา 421 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565

ข . อํานาจหน้าที่ ( 1 ) อํานาจหน้าที่ขององค์การบริหารส่วนตําบลทุ่งยาว ตามพระราชบัญญัติสภาตําบล และองค์การบริหารส่วนตําบล พ . ศ . 2537 และที่แก้ไขเพิ่มเติม ที่จะต้องทําในเขตองค์การบริหารส่วนตําบล ดังนี้ ( 1 . 1 ) จัดให้มีและบํารุงทางน้ําและทางบก ( 1 . 2 ) การรักษาความสะอาดของถนน ทางน้ํา ทางเดินและที่สาธารณะ รวมทั้งการกําจัด ขยะมูลฝอยและสิ่งปฏิกูล ( 1 . 3 ) ป้องกันโรคและระงับโรคติดต่อ ( 1 . 4 ) ป้องกันและบรรเทาสาธารณภัย ( 1 . 5 ) ส่งเสริมการศึกษา ศาสนาและวัฒนธรรม ( 1 . 6 ) ส่งเสริมการพัฒนาสตรี เด็กและเยาวชน ผู้สูงอายุและพิการ ( 1 . 7 ) คุ้มครอง ดูแลและบํารุงรักษาทรัพยากรธรรมชาติและสิ่งแวดล้อม ( 1 . 8 ) บํารุงรักษาศิลปะ จารีตประเพณี ภูมิปัญญาท้องถิ่น และวัฒนธรรมอันดีของท้องถิ่น ( 1 . 9 ) ปฏิบัติหน้าที่อื่นตามที่ทางราชการมอบหมาย นอกจากนั้น องค์การบริหารส่วนตําบล อาจจัดทํากิจกรรมในเขตองค์การบริหารส่วนตําบล ดังต่อไปนี้ 1 . ให้มีน้ําเพื่อการอุปโภค บริโภค และการเกษตร 2 . ให้มีและบํารุงไฟฟ้าหรือแสงสว่างโดยวิธีอื่น 3 . ให้มีและบํารุงรักษาทางระบายน้ํา 4 . ให้มีและบํารุงสถานที่ประชุม การกีฬา การพักผ่อนหย่อนใจและสวนสาธารณะ 5 . ให้มีและส่งเสริมกลุ่มเกษตรกร และกิจการสหกรณ์ 6 . ส่งเสริมให้มีอุตสาหกรรมในครอบครัว 7 . บํารุงและส่งเสริมการประกอบอาชีพ 8 . การคุ้มครองดูแลและรักษาทรัพย์สินอันเป็นสาธารณสมบัติของแผ่นดิน 9 . หาผลประโยชน์จากทรัพย์สินขององค์การบริหารส่วนตําบล ้ หนา 422 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565

10 . ให้มีตลาด ท่าเทียบเรือ และท่าข้าม 11 . กิจการเกี่ยวกับการพาณิชย์ 12 . การท่องเที่ยว 13 . การผังเมือง นอกจากนั้น องค์การบริหารส่วนตําบล อาจทํากิจการนอกเขตองค์การบริหารส่วนตําบล หรือร่วมกับองค์การบริหารส่วนตําบล องค์การบริหารส่วนจังหวัด หรือหน่วยการบริหารราชการส่วนท้องถิ่นอื่น เพื่อกระทํากิจการร่วมกันได้ ทั้งนี้ เมื่อได้รับความยินยอมจากสภาองค์การบริหารส่วนตําบล สภาองค์การบริหาร ส่วนจังหวัด หรือหน่วยการบริหารราชการส่วนท้องถิ่นที่เกี่ยวข้อง และกิจการนั้น เป็นกิจการที่จําเป็นต้องทํา และเป็นการเกี่ยวเนื่องกับกิจการที่อยู่ในอํานาจหน้าที่ของตน ค . สถานที่ติดต่อเพื่อขอรับข้อมูลข่าวสารหรือคําแนะนําในการติดต่อกับส่วนราชการภายใน องค์การบริหารส่วนตําบลทุ่งยาว ได้ที่ศูนย์ข้อมูลข่าวสารองค์การบริหารส่วนตําบลทุ่งยาว ณ องค์การบริหาร ส่วนตําบลทุ่งยาว เลขที่ 1 หมู่ที่ 2 ตําบลทุ่งยาว อําเภอปะเหลียน จังหวัดตรัง 92180 หมายเลขโทรศัพท์ 0 - 7520 - 8248 โทรสาร 0 - 7520 - 8249 จึงประกาศให้ทราบโดยทั่วกัน ประกาศ ณ วันที่ 28 มีนาคม พ . ศ . 2565 กิตติธัช วงศ์สิริโสภณ นายกองค์การบริหารส่วนตําบลทุ่งยาว ้ หนา 423 ่ เลม 139 ตอนพิเศษ 300 ง ราชกิจจานุเบกษา 23 ธันวาคม 2565
