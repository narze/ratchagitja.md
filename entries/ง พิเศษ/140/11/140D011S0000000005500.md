---
name: >-
  ประกาศคณะกรรมการจัดการหนี้ของเกษตรกร เรื่อง
  การขึ้นทะเบียนหนี้และการเพิกถอนทะเบียนหนี้ (ฉบับที่ 2) พ.ศ. 2565
date: '2023-01-16'
category: ง พิเศษ
volume: 140
section: 11
page: 55
source: 'https://ratchakitcha.soc.go.th/documents/140D011S0000000005500.pdf'
draft: true
---

# ประกาศคณะกรรมการจัดการหนี้ของเกษตรกร เรื่อง การขึ้นทะเบียนหนี้และการเพิกถอนทะเบียนหนี้ (ฉบับที่ 2) พ.ศ. 2565

ประกาศคณะกรรมการจัดการหนี้ของเกษตรกร เรื่อง การขึ้นทะเบียนหนี้และการเพิกถอนทะเบียนหนี้ (ฉบับที่ 2) พ.ศ. 2565 โดยที่เป็นการสมควรปรับปรุงแก้ไขประกาศคณะกรรมการจัดการหนี้ของเกษตรกร เรื่อง การขึ้นทะเบียนหนี้และการเพิกถอนทะเบียนหนี้ พ.ศ. 2564 เพื่อให้กระบวนการขึ้นทะเบียนหนี้ เกษตรกรสอดคล้องกับกระบวนการจัดการหนี้ ตามประกาศคณะกรรมการจัดการหนี้ของเกษตรกร เรื่อง หลักเกณฑ์และเงื่อนไขการจัดการหนี้และการจาแนกแยกประเภทหนี้ของเกษตรกร พ.ศ. 2563 และประกาศคณะกรรมการจัดการหนี้ของเกษตรกร เรื่อง การจัดการหนี้ของเกษตรกร กรณีบริษัท และหรือโรงงานน้ำตาล พ.ศ. 2565 อาศัยอำนาจตามความในมาตรา 37/6 แห่งพระราชบัญญัติกองทุนฟื้นฟูและพัฒนาเกษตรกร พ.ศ. 2542 และที่ แก้ไขเพิ่มเติม ประกอบกับมติคณะกรรมการจัดการหนี้ของเกษตรกร ในคราวประชุมครั้งที่ 20/2565 เมื่อวันที่ 19 สิงหาคม 2565 คณะกรรมการจัดการหนี้ ของเกษตรกร จึงออกประกาศไว้ ดังต่อไปนี้ ข้อ 1 ประกาศนี้เรียกว่า “ ประกาศคณะกรรมการจัดการหนี้ของเกษตรกร เรื่อง การขึ้น ทะเบียน หนี้และการเพิกถอนทะเบียนหนี้ (ฉบับที่ 2) พ.ศ. 2565 ” ข้อ 2 ประกาศนี้ให้ใช้บังคับตั้งแต่วันถัดจากวันที่ประกาศในราชกิจจานุเบกษาเป็นต้นไป ข้อ 3 ให้เพิ่มข้อความในข้อ 7 (3) วรรคท้าย ของประกาศคณะกรรมการจัดการหนี้ ของเกษตรกร เรื่อง การขึ้นทะเบียนหนี้และการเพิกถอนทะเบียนหนี้ พ.ศ. 2564 ลงวันที่ 27 ตุลาคม 2564 ดังนี้ “ กรณีบริษัทและหรือโรงงานน้ำตาล ให้นำหลักฐานแห่งหนี้อย่างใดอย่างหนึ่ง ในการยื่นคำขอ ขึ้นทะเบียนหนี้ ดังนี้ (1) สัญญากู้ยืมเงินหรือสัญญากู้ยืมเงินที่มีสัญญาจำนองหลั กทรัพย์เป็นประกัน (2) สัญญาจำนองหลักทรัพย์เป็นประกันการกู้ยืมเงิน (3) กรณีไม่มีเอกสารตาม (1) และ (2) ให้พิจารณาหนี้ที่เกิดจากการส่งเสริมการเพาะปลูก โดยมีหลักฐานแห่งหนี้อย่างใดอย่างหนึ่ง ได้แก่ (ก) หนังสือรับสภาพหนี้ (ข) เอกสารที่เจ้าหนี้รับรองว่าเป็นหนี้ที่เกิดจากการกู้ยืมเงิน ้ หนา 55 ่ เลม 140 ตอนพิเศษ 11 ง ราชกิจจานุเบกษา 17 มกราคม 2566

(ค) สัญญาประนีประนอมยอมความ (ง) คำพิพากษาศาลที่คดีถึงที่สุดที่ระบุว่าให้มีการชาระหนี้ให้แก่เจ้าหนี้ ” ประกาศ ณ วันที่ 8 กันยายน พ.ศ. 256 5 จารึก บุญพิมพ์ ประธานกรรมการจัดการหนี้ของเกษตรกร ้ หนา 56 ่ เลม 140 ตอนพิเศษ 11 ง ราชกิจจานุเบกษา 17 มกราคม 2566
