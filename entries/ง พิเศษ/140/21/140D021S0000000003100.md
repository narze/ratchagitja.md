---
name: >-
  ประกาศคณะกรรมการส่งเสริมการลงทุน ที่ 12/2565 เรื่อง
  มาตรการรักษาและขยายฐานการผลิตเดิม
date: '2023-01-29'
category: ง พิเศษ
volume: 140
section: 21
page: 31
source: 'https://ratchakitcha.soc.go.th/documents/140D021S0000000003100.pdf'
draft: true
---

# ประกาศคณะกรรมการส่งเสริมการลงทุน ที่ 12/2565 เรื่อง มาตรการรักษาและขยายฐานการผลิตเดิม

ประกาศคณะกรรมการส่งเสริมการลงทุน ที่ 12/2565 เรื่อง มาตรการรักษาและขยายฐานการผลิตเดิม อนุสนธิประกาศคณะกรรมการส่งเสริมการลงทุน ที่ 8/2565 เรื่อง นโยบายและหลักเกณฑ์ การส่งเสริมการลงทุน เพื่อจูงใจให้ผู้ประกอบการรายใหญ่ที่ลงทุนอยู่เดิมยังคงเลือกประเทศไทยเป็นฐานการผลิตและ กระตุ้นให้มีการขยายการลงทุนอย่างต่อเนื่อง อาศัยอานาจตามความในมาตรา 16 มาตรา 18 มาตรา 31 มาตรา 31/1 และมาตรา 35 แห่งพระราชบัญญัติส่งเสริมการลงทุน พ.ศ. 2520 คณะกรรมการส่งเสริมการลงทุน จึงออกประกาศ ดังนี้ ข้อ 1 กำหนดให้พื้นที่ทุกจังหวัดเป็นเขตส่งเสริมการลงทุน ข้อ 2 ผู้ขอรับการส่งเสริมต้องเป็นผู้ได้รับการส่งเสริมอยู่เดิม ซึ่งมีโครงการที่ได้รับ การส่งเสริมการลงทุน ภายใต้นิติบุคคลเดียวกันในช่วง 15 ปีที่ผ่านมา (ระหว่างปี 2551 - 2565) ไม่น้อยกว่า 3 โครงการ และมีมูลค่าเงินลงทุนในขั้นอนุมัติโครงการ รวมกันไม่น้อยกว่า 10 , 000 ล้านบาท โดยไม่รวมค่าที่ดินและทุนหมุนเวียน ข้อ 3 กาหนดให้ได้รับสิทธิและประโยชน์เพิ่มเติมจากเกณฑ์ปกติสาหรับโครงการขยาย มูลค่าเงินลงทุนไม่น้อยกว่า 500 ล้านบาท โดยไม่รวมค่าที่ดินและทุนหมุนเวียน ยกเว้นประเภทกิจการ ที่มีนโยบายเฉพาะที่จะไม่ให้ได้รับสิทธิและประโยชน์ตามที่สำนักงานกำหนด ดังนี้ 3.1 ให้ได้ รับยกเว้นภาษีเงินได้นิติบุคคลเพิ่มเติมอีกเป็นระยะเวลา 3 ปี แต่รวมแล้ว ไม่เกิน 13 ปี สำหรับกิจการในกลุ่ม A 1 + 3.2 ให้ได้รับลดหย่อนภาษีเงินได้นิติบุคคลสำหรับกำไรสุทธิที่ได้จากการลงทุน ในอัตราร้อยละ 50 ของอัตราปกติ เป็นระยะเวลา 5 ปี นับจากวันสิ้นสุดระยะเวลาการยกเว้น ภาษีเงินได้นิติบุคคล สำหรับกิจการในกลุ่ม A 1 และ A 2 3.3 ให้ได้รับยกเว้นภาษีเงินได้นิติบุคคลเพิ่มเติมอีกเป็นระยะเวลา 3 ปี แต่รวมแล้วไม่เกิน 8 ปี สำหรับกิจการในกลุ่ม A 3 A 4 และ B ข้อ 4 กรณีโครงการใดได้รับสิท ธิและประโยชน์ยกเว้นภาษีเงินได้นิติบุคคลรวมแล้วเกิน 8 ปี จะไม่ให้ได้รับสิทธิและประโยชน์ลดหย่อนภาษีเงินได้นิติบุคคลตามมาตรา 35 (1) เพิ่มเติมอีก ข้อ 5 โครงการที่ได้รับสิทธิและประโยชน์เพิ่มเติมตามมาตรการนี้แล้ว ไม่สามารถขอรับสิทธิ และประโยชน์เพิ่มเติมตามมาตรการกระตุ้นการลงทุนเพื่อฟื้นฟูเศรษฐกิจ ้ หนา 31 ่ เลม 140 ตอนพิเศษ 21 ง ราชกิจจานุเบกษา 30 มกราคม 2566

ข้อ 6 ต้องยื่นขอรับการส่งเสริมการลงทุนภายในวันทำการสุดท้ายของปี 2566 ทั้งนี้ ตั้งแต่วันที่ 3 มกราคม พ.ศ. 2566 เป็นต้นไป ประกาศ ณ วันที่ 8 ธันวาคม พ.ศ. 256 5 พลเอก ประยุทธ์ จันทร์โอชา นายกรัฐมนตรี ประธานกรรมการส่งเสริมการลงทุน ้ หนา 32 ่ เลม 140 ตอนพิเศษ 21 ง ราชกิจจานุเบกษา 30 มกราคม 2566
