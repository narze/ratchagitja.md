---
name: >-
  ประกาศคณะกรรมการส่งเสริมการลงทุน ที่ 16/2565 เรื่อง
  มาตรการส่งเสริมการลงทุนสำหรับวิสาหกิจขนาดกลางและขนาดย่อม (SMEs)
date: '2023-01-29'
category: ง พิเศษ
volume: 140
section: 21
page: 47
source: 'https://ratchakitcha.soc.go.th/documents/140D021S0000000004700.pdf'
draft: true
---

# ประกาศคณะกรรมการส่งเสริมการลงทุน ที่ 16/2565 เรื่อง มาตรการส่งเสริมการลงทุนสำหรับวิสาหกิจขนาดกลางและขนาดย่อม (SMEs)

ประกาศคณะกรรมการส่งเสริมการลงทุน ที่ 16/2565 เรื่อง มาตรการส่งเสริมการลงทุนสำหรับวิสาหกิจขนาดกลางและขนาดย่อม ( SMEs ) อนุสนธิประกาศคณะกรรมการส่งเสริมการลงทุน ที่ 8/2565 เรื่อง นโยบายและหลักเกณฑ์ การส่งเสริมการลงทุน เพื่อเพิ่มศักยภาพและสร้างความเข้มแข็งให้กับผู้ประกอบการวิสาหกิจขนาดกลางและขนาดย่อม ( SMEs ) ให้สามารถเติบโตอย่างยั่งยืน อาศัยอานาจตามความในมาตรา 16 วรรคสอง มาตรา 18 มาตรา 31 และมาตรา 35 แห่งพระราชบัญญัติส่งเสริมการลงทุน พ.ศ. 2520 คณะกรรมการ ส่งเสริมการลงทุน จึงออกประกาศ ดังนี้ ข้อ 1 กาหนดประเภทกิจการในบัญชีประเภทกิจการตามประกาศคณะกรรมการส่งเสริม การลงทุน ที่ 9/2565 เรื่อง มาตรการส่งเสริมการลงทุนอุตสาหกรรมที่มีความสำคัญต่อ การ พัฒนำประเทศ เป็นกิจการให้การส่งเสริมตามมาตรการส่งเสริมการลงทุนสำหรับวิสาหกิจขนาดกลาง และขนาดย่อม ( SMEs ) ยกเว้นประเภทกิจการที่มีนโยบายเฉพาะที่ไม่ให้สิทธิและประโยชน์ตามที่ สำนักงานกำหนด ข้อ 2 เงื่อนไข (1) ต้องมีเงินลงทุนขั้นต่ำของแต่ละโครงการไม่น้อยกว่า 500 , 000 บาท โดยไม่รวมค่าที่ดินและทุนหมุนเวียน (2) ต้องมีบุคคลธรรมดาสัญชาติไทยถือหุ้นไม่น้อยกว่าร้อยละ 51 ของทุน จดทะเบียน ทั้งนี้ กรรมการผู้มีอำนาจลงนามมากกว่ากึ่งหนึ่งจะต้องเป็นบุคคลธรรมดาสัญชาติไทย (3) ต้องมีอัตราส่วนหนี้สินต่อทุนไม่เกิน 4 ต่ อ 1 (4) อนุญาตให้นำเครื่องจักรใช้แล้วในประเทศมาใช้ในโครงการที่ขอรับการส่งเสริมได้ มีมูลค่าไม่เกิน 10 ล้านบาท โดยจะคานวณราคาเครื่องจักรใช้แล้วในประเทศ โดยใช้มูลค่าตามบัญชี และต้องลงทุนใหม่ในเครื่องจักรหลักเป็นสัดส่วนไม่น้อยกว่าร้อยละ 50 ของมูลค่าเครื่องจักรที่ใช้ ในโครงการ ทั้งนี้ หากตั้งโครงการในเขตพัฒนาเศรษฐกิจพิเศษชายแดน ต้องลงทุนใหม่ในเครื่องจักรหลัก เป็นสัดส่วนไม่น้อยกว่า 1 ใน 4 ของมูลค่าเครื่องจักรที่ใช้ในโครงการ (5) เมื่อรวมกิจการทั้งหมดทั้งที่ได้รับการส่งเสริมและไม่ได้รับการส่งเสริมแล้ว ผู้ขอรับการส่งเสริมต้องมีรายได้ของกิจการรวมกันแล้วไม่เกิน 500 ล้านบาทต่อปี ในช่วง 3 ปีแรก นับแต่วันที่เริ่มมีรายได้จากการประกอบกิจการที่ได้รับการส่งเสริม ข้อ 3 สิทธิและประโยชน์ (1) ให้ได้รับยกเว้นอากรขาเข้าสำหรับเครื่องจักร ้ หนา 47 ่ เลม 140 ตอนพิเศษ 21 ง ราชกิจจานุเบกษา 30 มกราคม 2566

(2) ให้ได้รับยกเว้นภาษีเงินได้นิติบุคคลสำหรับประเภทกิจการที่ได้รับสิทธิ และประโยชน์ยกเว้นภาษีเงินได้นิติบุคคล เป็นสัดส่วนร้อยละ 200 ของเงินลงทุน โดยไม่รวมค่าที่ดิน และทุนหมุนเวียน (3) สิทธิและประโย ชน์อื่นให้ได้รับตามหลักเกณฑ์ของประกาศคณะกรรมการส่งเสริม การลงทุน ที่ 8/2565 เรื่อง นโยบายและหลักเกณฑ์การส่งเสริมการลงทุน ทั้งนี้ ตั้งแต่วันที่ 3 มกราคม 2566 เป็นต้นไป ประกาศ ณ วันที่ 8 ธันวาคม พ.ศ. 256 5 พลเอก ประยุทธ์ จันทร์โอชา นายกรัฐมนตรี ประธานกรรมการส่งเสริมการลงทุน ้ หนา 48 ่ เลม 140 ตอนพิเศษ 21 ง ราชกิจจานุเบกษา 30 มกราคม 2566
