---
name: ระเบียบองค์การบริหารส่วนตำบลแม่เงา ว่าด้วยข้อมูลข่าวสารของราชการ พ.ศ. 2565
date: '2023-02-22'
category: ง พิเศษ
volume: 140
section: 43
page: 1
source: 'https://ratchakitcha.soc.go.th/documents/140D043S0000000000100.pdf'
draft: true
---

# ระเบียบองค์การบริหารส่วนตำบลแม่เงา ว่าด้วยข้อมูลข่าวสารของราชการ พ.ศ. 2565

ระเบียบองค์การบริหารส่วนตําบลแม่เงา ว่าด้วยข้อมูลข่าวสารของราชการ พ . ศ . 2565 เพื่อให้การจัดระบบ การขอ การอนุญาต และการบริการข้อมูลข่าวสารของราชการที่อยู่ใน ความรับผิดชอบขององค์การบริหารส่วนตําบลแม่เงา อําเภอขุนยวม จังหวัดแม่ฮ่องสอน เป็นไปด้วย ความเรียบร้อยรวดเร็ว และสอดคล้องกับเจตนารมณ์พระราชบัญญัติข้อมูลข่าวสารของราชการ พ . ศ . 2540 ในการรับรองสิทธิของประชาชน การรับรู้ข้อมูลข่าวสารที่อยู่ในความครอบครองหรือควบคุมดูแล ของหน่วยงานรัฐ อาศัยอํานาจตามความในมาตรา 9 แห่งพระราชบัญญัติข้อมูลข่าวสารของราชการ พ . ศ . 2540 และข้อ 4 แห่งประกาศคณะกรรมการข้อมูลข่าวสารของทางราชการ เรื่อง หลักเกณฑ์และวิธีการเกี่ยวกับ การจัดให้มีข้อมูลข่าวสารของทางราชการไว้ให้ประชาชนเข้าตรวจดู ลงวันที่ 24 กุมภาพันธ์ พ . ศ . 2551 ประกอบมาตรา 38 แห่งพระราชกฤษฎีกาว่าด้วยหลักเกณฑ์และวิธีการบริหารกิจการบ้านเมืองที่ดี พ . ศ . 2546 องค์การบริหารส่วนตําบลแม่เงา จึงวางระเบียบไว้ ดังต่อไปนี้ ข้อ 1 ระเบียบนี้เรียกว่า “ ระเบียบองค์การบริหารส่วนตําบลแม่เงา ว่าด้วยข้อมูลข่าวสาร ของราชการ พ . ศ . 2565 ” ข้อ 2 ระเบียบนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ข้อ 3 บรรดาระเบียบ ข้อบังคับ และคําสั่งอื่นใดขององค์การบริหารส่วนตําบลแม่เงา ในส่วนที่กําหนดไว้แล้วในระเบียบนี้ หรือซึ่งขัดหรือแย้งกับระเบียบนี้ ให้ใช้ระเบียบนี้แทน ข้อ 4 ในระเบียบนี้ “ องค์การบริหารส่วนตําบล ” หมายความว่า องค์การบริหารส่วนตําบลแม่เงา อําเภอขุนยวม จังหวัดแม่ฮ่องสอน “ หน่วยงานในสังกัด ” หมายความว่า สํานัก ส่วน กองหรือหน่วยงานที่มีฐานะ เทียบเท่ากองในสังกัดองค์การบริหารส่วนตําบลแม่เงา “ ข้อมูลข่าวสาร ” ห มายความว่า ข้อมูลข่าวสารของทำงราชการตามกฎห มาย ว่าด้วยข้อมูลข่าวสารของราชการที่อยู่ในความครอบครองหรือควบคุมดูแลของศูนย์ข้อมูลข่าวสาร และส่วนราชการในสังกัดองค์การบริหารส่วนตําบลแม่เงา ้ หนา 1 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

“ ศูนย์ข้อมูลข่าวสาร ” หมายความว่า ศูนย์ข้อมูลข่าวสารขององค์การบริหารส่วนตําบลแม่เงา ตามกฎหมายว่าด้วยข้อมูลข่าวสารของราชการ “ นายกองค์การบริหารส่วนตําบล ” หมายความว่า นายกองค์การบริหารส่วนตําบลแม่เงา “ คณะกรรมการ ” หมายความว่า คณะกรรมการข้อมูลข่าวสารขององค์การบริหาร ส่วนตําบลแม่เงา “ วัน ” หมายความว่า วันตามปีปฏิทิน “ วันทําการ ” หมายความว่า วันทําการตามปกติของหน่วยงานของรัฐ “ คําขอ ” หมายความว่า คําขอข้อมูลข่าวสารตามระเบียบนี้ ข้อ 5 ให้นายกองค์การบริหารส่วนตําบลรักษาการตามระเบียบนี้ และให้มีอํานาจออกประกาศ หรือคําสั่ง เพื่อประโยชน์ในการปฏิบัติตามระเบียบนี้ ในกรณีที่มีปัญหาหรืออุปสรรคในการปฏิบัติตามระเบียบนี้ ให้นายกองค์การบริหารส่วนตําบล มีอํานาจวินิจฉัยสั่งการตามที่เห็นสมควร หมวด 1 คณะกรรมการข้อมูลข่าวสารขององค์การบริหารส่วนตําบลแม่เงา ข้อ 6 ให้มีคณะกรรมการข้อมูลข่าวสารขององค์การบริหารส่วนตําบลแม่เงา ประกอบด้วย ( 1 ) นายกองค์การบริหารส่วนตําบล ประธานกรรมการ ( 2 ) ปลัดองค์การบริหารส่วนตําบล รองประธานกรรมการ ( 3 ) หัวหน้าสํานักปลัดองค์การบริหารส่วนตําบล กรรมการ ( 4 ) ผู้อํานวยการกองช่างองค์การบริหารส่วนตําบล กรรมการ ( 5 ) ผู้อํานวยการกองคลังองค์การบริหารส่วนตําบล กรรมการ ( 6 ) นิติกร กรรมการ ( 7 ) นักจัดการงานทั่วไป กรรมการ ( 8 ) เจ้าพนักงานธุรการ สํานักปลัดองค์การบริหารส่วนตําบล กรรมการ / เลขานุการ ( 9 ) เจ้าพนักงานธุรการกองคลังองค์การบริหารส่วนตําบล ผู้ช่วยเลขานุการ ( 10 ) เจ้าพนักงานธุรการกองช่างองค์การบริหารส่วนตําบล ผู้ช่วยเลขานุการ ้ หนา 2 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

ข้อ 7 ให้คณะกรรมการมีอํานาจหน้าที่ ดังต่อไปนี้ ( 1 ) เสนอนโยบายหรือมาตรการเกี่ยวกับการบริหาร การจัดระบบ การอนุญาต และการบริการข้อมูลข่าวสาร ( 2 ) ให้คําแนะนําหรือเสนอความเห็นเกี่ยวกับข้อมูลข่าวสารที่ลงพิมพ์ในราชกิจจานุเบกษา รวมทั้งการจัดพิมพ์และการเผยแพร่ ( 3 ) ให้คําแนะนําหรือเสนอความเห็นเกี่ยวกับหลักเกณฑ์การพิจารณาประเภทข้อมูลข่าวสาร ที่ไม่ต้องเปิดเผย หรือข้อมูลข่าวสารที่เป็นความลับของราชการ ( 4 ) ให้คําแนะนําหรือเสนอความเห็นเกี่ยวกับประเภทของข้อมูลข่าวสารที่ควรจัดเก็บไว้ ที่องค์การบริหารส่วนตําบล หรือส่งไปยังหอจดหมายเหตุแห่งชาติ กรมศิลปากร หรือหน่วยงานอื่นของรัฐ ที่กําหนดในพระราชกฤษฎีกาตามกฎหมายว่าด้วยข้อมูลข่าวสารของราชการ ( 5 ) ให้คําแนะนําหรือเสนอความเห็นเกี่ยวกับการจัดทําและปรับปรุงข้อมูลข่าวสาร ตามระเบียบสํานักนายกรัฐมนตรีว่าด้วยงานสารบรรณ หรือข้อมูลข่าวสารอื่นที่เป็นประโยชน์ต่อราชการ ( 6 ) ให้คําแนะนําหรือเสนอความเห็นเกี่ยวกับการเชื่อมโยงข้อมูลข่าวสารกับส่วนราชการ และเอกชน ( 7 ) ให้คําแนะนําหรือเสนอความเห็นในกรณีที่มีปัญหาและอุปสรรคเกี่ยวกับการดําเนินการ ตามระเบียบนี้ ( 8 ) แต่งตั้งคณะอนุกรรมการหรือคณะทํางานเพื่อปฏิบัติการในเรื่องใด ๆ ตามที่คณะกรรมการ มอบหมาย ( 9 ) เชิญบุคคลใดมาสอบถามหรือให้ชี้แจงแสดงความเห็นเกี่ยวกับข้อมูลข่าวสาร ( 10 ) ดําเนินงานอื่นตามที่ประธานกรรมการองค์การบริหารส่วนตําบลมอบหมาย ข้อ 8 การประชุมคณะกรรมการต้องมีกรรมการมาประชุมไม่น้อยกว่ากึ่งหนึ่งของกรรมการทั้งหมด จึงเป็นองค์ประชุม ถ้าประธานกรรมการและรองประธานกรรมการไม่มาประชุมหรือไม่อยู่ในที่ประชุมให้กรรมการ ที่มาประชุมเลือกกรรมการคนหนึ่งเป็นประธานในที่ประชุม การวินิจฉัยชี้ขาดของที่ประชุมให้ถือเสียงข้างมาก กรรมการคนหนึ่งให้มีเสียงหนึ่งเสียง ในการลงคะแนนถ้าคะแนนเสียงเท่ากันให้ประธานในที่ประชุมออกเสียงเพิ่มขึ้นอีกหนึ่งเสียงเป็นเสียงชี้ขาด ข้อ 9 ให้นําความในข้อ 8 มาใช้บังคับการประชุมของคณะกรรมการหรือคณะทํางานที่คณะกรรมการ แต่งตั้งโดยอนุโลม ้ หนา 3 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

ข้อ 10 มติของคณะกรรมการต้องได้รับความเห็นชอบจากนายกองค์การบริหารส่วนตําบลก่อน จึงจะดําเนินการตามมตินั้นได้ หมวด 2 ศูนย์ข้อมูลข่าวสาร ข้อ 11 ให้จัดตั้งศูนย์ข้อมูลข่าวสารขององค์การบริหารส่วนตําบลแม่เงาขึ้นอยู่ในความรับผิดชอบ ของสํานักปลัดองค์การบริหารส่วนตําบล เพื่อให้บริการข้อมูลข่าวสารของราชการไว้ให้ประชาชนเข้าตรวจดู ศึกษา ค้นคว้า ตลอดจนเผยแพร่ จําหน่าย จ่ายแจก รวมทั้งปฏิบัติหน้าที่ให้เป็นไปตามระเบียบ และกฎหมายว่าด้วยข้อมูลข่าวสารของราชการ หมวด 3 การจัดระบบข้อมูลข่าวสาร ข้อ 12 ให้หน่วยงานในสังกัดจัดประเภทข้อมูลข่าวสารที่อยู่ในความรับผิดชอบให้ความรับผิดชอบ ให้เป็นไปตามระเบียบ กฎหมายว่าด้วยข้อมูลข่าวสารของราชการ กฎหมายอื่น และระเบียบของทางราชการ ดังนี้ ( 1 ) ข้อมูลข่าวสารที่ลงพิมพ์ในราชกิจจานุเบกษา ( 2 ) ข้อมูลข่าวสารที่ต้องจัดไว้ให้ประชาชนตรวจดูได้ ( 3 ) ข้อมูลข่าวสารอื่น ( 4 ) ข้อมูลข่าวสารส่วนบุคคล การจัดแยกข้อมูลข่าวสารตามวรรคหนึ่งให้คํานึงถึงลักษณะของข้อมูลข่าวสารตามกฎหมาย ว่าด้วยข้อมูลข่าวสารของราชการด้วย ว่าเป็นข้อมูลข่าวสารที่จะเปิดเผยมิได้หรือเป็นข้อมูลข่าวสาร ที่อาจมีคําสั่งให้เปิดเผยก็ได้ ให้หน่วยงานในสังกัดจัดส่งสําเนาข้อมูลข่าวสารตามวรรคหนึ่ง ( 1 ) และ ( 2 ) ไปยังศูนย์ข้อมูลข่าวสาร ขององค์การบริหารส่วนตําบล เพื่อให้ประชาชนเข้าตรวจดู ค้นคว้า หรือขอสําเนา ในหน่วยงานในสังกัดจัดให้มีเจ้าหน้าที่ควบคุม ดูแล การตรวจสอบติดตามและประสานงาน ในการดําเนินการตามวรรคหนึ่ง และวรรคสาม ให้เป็นไปด้วยความเรียบร้อยและเป็นปัจจุบันอยู่เสมอ รวมทั้งรับผิดชอบในการพิจารณาให้บริการข้อมูลข่าวสารอื่น ๆ ที่อยู่ในความครอบครองหรือควบคุมดูแล ซึ่งไม่อยู่ในหลักเกณฑ์ที่จะต้องส่งให้ศูนย์ข้อมูลข่าวสารตามวรรคสาม ้ หนา 4 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

ข้อ 13 ให้ศูนย์ข้อมูลข่าวสารจัดทําบัญชีข้อมูลข่าวสารที่หน่วยงานในสังกัดส่งมาให้ตามข้อ 12 วรรคสาม โดยให้มีรายละเอียดเพียงพอที่ประชาชนสามารถค้นหาข้อมูลข่าวสารได้เอง ให้หน่วยงานในสังกัดทําบัญชีข้อมูลข่าวสารอื่น ๆ ที่ไม่อยู่ในหลักเกณฑ์ที่จะต้องส่งให้แก่ ศูนย์ข้อมูลข่าวสารในความครอบครองหรือควบคุมดูแลดังกล่าว หมวด 4 การขอตรวจดู การขอข้อมูลข่าวสาร และการอนุญาต ข้อ 14 ให้ศูนย์ข้อมูลข่าวสารจัดทําสมุดทะเบียนสําหรับผู้เข้ามาขอตรวจดูข้อมูลข่าวสารที่ตั้งแสดงไว้ ทั้งนี้ เพื่อเป็นหลักฐานของทางราชการ ข้อ 15 การขอสําเนาข้อมูลข่าวสารหรือขอสําเนาข้อมูลข่าวสารที่มีคํารับรองถูกต้อง ให้ยื่นคําขอเป็นหนังสือตามแบบที่องค์การบริหารส่วนตําบลกําหนดต่อเจ้าหน้าที่ของศูนย์ข้อมูลข่าวสาร หรือเขียนขึ้นเองโดยให้ระบุข้อมูลข่าวสารที่ต้องการในลักษณะที่อาจเข้าใจได้ตามสมควร ให้เจ้าหน้าที่ซึ่งได้รับคําขอตรวจสอบว่า ข้อมูลข่าวสารตามคําขอนั้นเป็นข้อมูลข่าวสารที่อยู่ใน ความครอบครองหรือควบคุมดูแลของศูนย์ข้อมูลข่าวสารหรืออยู่ในความครอบครองหรือควบคุมดูแล ของหน่วยงานในสังกัดใดหรือหน่วยงานนอกสังกัดอื่นใด หากเป็นข้อมูลข่าวสารและอยู่ในความครอบครองหรือควบคุมดูแลของศูนย์ข้อมูลข่าวสาร เจ้าหน้าที่ประจําศูนย์ข้อมูลข่าวสารซึ่งเป็นพนักงานส่วนตําบลประเภทวิชาการ ระดับปฏิบัติการ หรือประเภททั่วไป ระดับชํานาญงานขึ้นไป เป็นผู้อนุญาตและลงนามในสําเนาที่มีคํารับรองถูกต้อง ของข้อมูลข่าวสาร โดยลงลายมือชื่อ พร้อมทั้งชื่อ ชื่อสกุล และตําแหน่งตลอดจนวัน เดือน ปี ให้ชัดเจน ทั้งนี้ ให้รับรองตามจํานวนที่ผู้ยื่นขอให้รับรอง ข้อ 16 ในกรณีขอตรวจดู ขอสําเนาหรือขอสําเนาที่มีคํารับรองถูกต้องของข้อมูลข่าวสารอื่น ซึ่งอยู่ในความครอบครองหรือควบคุมดูแลของหน่วยงานในสังกัดอื่น ให้เจ้าหน้าที่ผู้รับคําขอเสนอเรื่อง ไปยังหน่วยงานนั้น พร้อมทั้งแนะนําให้ผู้ยื่นขอไปประสานงานกับหน่วยงานนั้นโดยตรงด้วยความประสงค์ ให้หัวหน้าหน่วยงานในสังกัดหรือผู้ที่ได้รับมอบหมายเป็นผู้พิจารณาอนุญาต โดยให้พนักงาน ส่วนตําบลประเภทวิชาการ ระดับปฏิบัติการ หรือประเภททั่วไป ระดับชํานาญงาน เป็นผู้ลงนาม รับรองความถูกต้องของข้อมูลข่าวสาร เว้นแต่เป็นข้อมูลข่าวสารนั้นเป็นข้อมูลข่าวสารลับซึ่งต้องดําเนินการ ให้เป็นไปตามระเบียบว่าด้วยการรักษาความลับทางราชการ พ . ศ . 2544 ้ หนา 5 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

ในกรณีไม่อาจวินิจฉัยได้ว่าข้อมูลข่าวสารที่มีคําร้องขอนั้นเป็นข้อมูลข่าวสารที่เปิดเผยได้หรือไม่ ให้หัวหน้าหน่วยงานในสังกัดเสนอเรื่องพร้อมความเห็นต่อคณะกรรมการพิจารณาวินิจฉัยต่อไป ข้อ 17 กรณีการเปิดเผยข้อมูลข่าวสารตามคําขอนั้นกระทบถึงประโยชน์ได้เสียของผู้ใด ให้หน่วยงานนั้นแจ้งให้ผู้มีส่วนได้เสียทราบโดยมิชักช้า เพื่อให้ผู้มีส่วนได้เสียนั้นคัดค้านภายในเวลาที่กําหนดไว้ ในมาตรา 17 แห่งพระราชบัญญัติข้อมูลข่าวสารของราชการ พ . ศ . 2540 ข้อ 18 กรณีผู้มีอํานาจอนุญาตมีคําสั่งมิให้เปิดเผยข้อมูลข่าวสารตามคําขอใดให้แจ้งคําสั่ง พร้อมเหตุผลให้ผู้ยื่นขอทราบ พร้อมแจ้งให้ผู้ยื่นขอทราบถึงสิทธิและระยะเวลาในการอุทธรณ์คําสั่ง ไม่อนุญาตดังกล่าวต่อคณะกรรมการวินิจฉัยการเปิดเผยข้อมูลข่าวสารตามมาตรา 18 แห่งพระราชบัญญัติ ข้อมูลข่าวสารของราชการ พ . ศ . 2540 ด้วย ข้อ 19 ข้อมูลข่าวสารส่วนบุคคลตามมาตรา 23 แห่งพระราชบัญญัติข้อมูลข่าวสารของราชการ พ . ศ . 2540 ให้หน่วยงานในสังกัดปฏิบัติตามกฎหมายว่าด้วยข้อมูลข่าวสารของราชการในส่วนที่เกี่ยวกับ ข้อมูลข่าวสารส่วนบุคคลโดยรอบคอบ ข้อ 20 ข้อมูลข่าวสารที่อยู่ในระหว่างการดําเนินการให้ศูนย์ข้อมูลข่าวสารหรือหน่วยงาน ในสังกัดพิจารณาให้บริการตามระเบียบนี้โดยอนุโลม เว้นแต่เป็นข้อมูลข่าวสารลับตามระเบียบว่าด้วย การรักษาความลับของทางราชการ พ . ศ . 2544 หรือเป็นเรื่องที่ไม่ต้องเปิดเผยตามกฎหมายว่าด้วย ข้อมูลข่าวสารของราชการหรือตามที่มีอํานาจตามข้อ 19 เห็นว่าเป็นเรื่องที่ไม่ต้องเปิดเผย ข้อ 21 ข้อมูลข่าวใดหากมีกฎหมาย ระเบียบอื่น หรือมติคณะรัฐมนตรี กําหนดวิธีปฏิบัติ เกี่ยวกับข้อมูลข่าวสารนั้นไว้เป็นพิเศษ การขอข้อมูลข่าวสารและการอนุญาตจะต้องปฏิบัติตามกฎหมาย ระเบียบ หรือมติคณะรัฐมนตรีดังกล่าวด้วย ข้อ 22 ข้อมูลข่าวสารที่มีไว้เผยแพร่หรือจําหน่ายให้คิดค่าใช้จ่ายต่าง ๆ ตามหลักเกณฑ์ ที่องค์การบริหารส่วนตําบลกําหนดโดยคําแนะนําของคณะกรรมการ รายได้จากการนี้ให้ปฏิบัติตามระเบียบ ของทางราชการ ข้อ 23 การเรียกค่าธรรมเนียมการทําสําเนาหรือสําเนาที่มีคํารับรองถูกต้องของข้อมูลข่าวสาร ของราชการให้เป็นไปตามหลักเกณฑ์ที่องค์การบริหารส่วนตําบลกําหนดโดยความเห็นชอบของคณะกรรมการ ข้อมูลข่าวสารของราชการ รายได้จากค่าธรรมเนียมตามวรรคหนึ่งให้ปฏิบัติตามข้อบังคับกระทรวงการคลัง ว่าด้วยเงินค่าธรรมเนียม ข้อมูลข่าวสารของทางราชการ พ . ศ . 2548 ้ หนา 6 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

หมวด 5 กําหนดระยะเวลา ข้อ 24 การบริหารข้อมูลข่าวสารตามคําขอให้หน่วยงานดําเนินการให้บริการภายในกําหนดระยะเวลา ดังนี้ ( 1 ) การให้บริการข้อมูลข่าวสารที่จัดไว้ให้ประชาชนตรวจดูหรือขอสําเนาหรือขอสําเนา ที่มีคํารับรองความถูกต้องของข้อมูลข่าวสารที่ศูนย์ข้อมูลข่าวสารให้ดําเนินการให้แล้วเสร็จภายในวันทําการ ที่มีคําขอนั้น ( 2 ) การให้บริการข้อมูลข่าวสารอื่น ๆ ที่อยู่ในความครอบครองหรือควบคุมดูแล ของหน่วยงานในสังกัด ให้หน่วยงานในสังกัดที่มีข้อมูลข่าวสารพร้อมที่จัดหาให้ได้จะต้องดําเนินการ ให้แล้วเสร็จโดยเร็วภายในวันที่รับคําขอ ( 3 ) ในกรณีที่ข้อมูลข่าวสารที่ขอมีจํานวนมาก หรือไม่สามารถดําเนินการให้แล้วเสร็จ ภายใน 15 วัน จะต้องแจ้งให้ผู้ขอข้อมูลข่าวสารทราบภายใน 15 วัน รวมทั้งกําหนดวันที่จะดําเนินการ แล้วเสร็จ และแจ้งให้ผู้ขอข้อมูลข่าวสารทราบด้วย หมวด 6 สถานที่บริการข้อมูลข่าวสาร ข้อ 25 ศูนย์ข้อมูลข่าวสารขององค์การบริหารส่วนตําบลแม่เงา ตั้งอยู่ที่ ที่ทําการองค์การ บริหารส่วนตําบลแม่เงา เลขที่ 160 หมู่ที่ 1 ตําบลแม่เงา อําเภอขุนยวม จังหวัดแม่ฮ่องสอน รหัสไปรษณีย์ 58140 หมายเลขโทรศัพท์ 0 - 5306 - 4037 - 8 โทรสาร 0 - 5306 - 4110 ไปรษณีย์อิเล็กทรอนิกส์ E-mail : maeng2018@gmail.com เว็บไซต์ http://www.maengao.go.th ประกาศ ณ วันที่ 16 สิงหาคม พ . ศ . 2565 ธะนะสิทธิ เนื้อนวลจันทร์ นายกองค์การบริหารส่วนตําบลแม่เงา ้ หนา 7 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566
