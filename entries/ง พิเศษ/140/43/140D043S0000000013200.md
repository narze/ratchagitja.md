---
name: >-
  ประกาศเทศบาลตำบลละอุ่น เรื่อง โครงสร้างและการจัดองค์กรในการดำเนินงาน
  สรุปอำนาจหน้าที่ที่สำคัญ และวิธีการดำเนินงาน
  สถานที่ติดต่อเพื่อขอรับข้อมูลข่าวสารของเทศบาลตำบลละอุ่น พ.ศ. 2565
date: '2023-02-22'
category: ง พิเศษ
volume: 140
section: 43
page: 132
source: 'https://ratchakitcha.soc.go.th/documents/140D043S0000000013200.pdf'
draft: true
---

# ประกาศเทศบาลตำบลละอุ่น เรื่อง โครงสร้างและการจัดองค์กรในการดำเนินงาน สรุปอำนาจหน้าที่ที่สำคัญ และวิธีการดำเนินงาน สถานที่ติดต่อเพื่อขอรับข้อมูลข่าวสารของเทศบาลตำบลละอุ่น พ.ศ. 2565

ประกาศเทศบาลตําบลละอุ่น เรื่อง โครงสร้างและการจัดองค์กรในการดําเนินงาน สรุปอํานาจหน้าที่ที่สําคัญ และวิธีการดําเนินงาน สถานที่ติดต่อเพื่อขอรับข้อมูลข่าวสารของเทศบาลตําบลละอุ่น พ . ศ . 2565 ตามที่พระราชบัญญัติข้อมูลข่าวสารของราชการ พ . ศ . 2540 มาตรา 7 ( 1 ) ( 2 ) และ ( 3 ) กําหนดให้หน่วยงานของรัฐต้องส่งข้อมูลข่าวสารของราชการอย่างน้อยเกี่ยวกับโครงสร้างและการจัดองค์กร ในการดําเนินงาน สรุปอํานาจหน้าที่ที่สําคัญและวิธีการดําเนินงาน สถานที่ติดต่อเพื่อขอรับข้อมูลข่าวสาร หรือคําแนะนําในการติดต่อกับหน่วยงาน เพื่อลงพิมพ์ในราชกิจจานุเบกษา นั้น เพื่อให้การปฏิบัติเป็นไปตามความในมาตรา 7 ( 1 ) ( 2 ) และ ( 3 ) แห่งพระราชบัญญัติข้อมูลข่าวสาร ของราชการ พ . ศ . 2540 ที่จะทําให้ประชาชนมีสิทธิเข้าถึงและได้รับรู้ข่าวสารของราชการในส่วนราชการ ของเทศบาลตําบลละอุ่น อันจะนํามาซึ่งข้อเท็จจริงที่ประชาชนสามารถนําไปใช้เพื่อแสดงความคิดเห็น หรือรักษาสิทธิต่าง ๆ ที่พึงมีได้ เทศบาลตําบลละอุ่นเห็นเป็นการสมควรประกาศโครงสร้างและการจัดองค์กร ในการดําเนินงาน สรุปอํานาจหน้าที่ที่สําคัญและวิธีการดําเนินงาน สถานที่ติดต่อเพื่อขอรับข้อมูลข่าวสาร หรือคําแนะนําในการติดต่อกับเทศบาลตําบลละอุ่น ดังต่อไปนี้ ก . โครงสร้างและการจัดองค์กรในการดําเนินงาน สรุปอํานาจหน้าที่ที่สําคัญตามโครงสร้าง ของเทศบาลตําบลละอุ่น ประกอบด้วย 1 . สภาเทศบาลตําบลละอุ่น ประกอบด้วย สมาชิกสภาเทศบาล ซึ่งมาจากการเลือกตั้ง โดยตรงของประชาชน จํานวน 12 คน มีหน้าที่เป็นผู้แทนของปวงชนในเขตเทศบาลซึ่งปฏิบัติหน้าที่ ตามระเบียบหรือกฎหมายกําหนด โดยมีประธานสภาเทศบาลตําบลละอุ่น จํานวน 1 คน และรองประธาน สภาเทศบาลตําบลละอุ่น จํานวน 1 คน ซึ่งผู้ว่าราชการจังหวัดแต่งตั้งจากสมาชิกสภาเทศบาล ตามมติของสภาเทศบาลตําบลละอุ่น 1 . 1 ประธานสภาเทศบาลตําบลละอุ่น มีหน้าที่ดําเนินกิจการของสภาเทศบาลตําบลละอุ่น ให้เป็นไปตามระเบียบ ข้อบังคับการประชุมสภาเทศบาลและมีหน้าที่อื่นตามที่กฎหมายกําหนด 1 . 2 รองประธานสภาเทศบาลตําบลละอุ่น มีหน้าที่กระทําการแทนประธานสภาเทศบาล ในกรณีที่ประธานสภาเทศบาลไม่อยู่หรือไม่สามารถปฏิบัติหน้าที่ได้ ้ หนา 132 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

2 . นายกเทศมนตรีตําบลละอุ่น จํานวน 1 คน ซึ่งมาจากการเลือกตั้งโดยตรงของประชาชน มีอํานาจหน้าที่ ดังนี้ 2 . 1 กําหนดนโยบายโดยไม่ขัดต่อกฎหมายและรับผิดชอบในการบริหารราชการ ของเทศบาลให้เป็นไปตามกฎหมาย ระเบียบ ข้อบังคับ เทศบัญญัติและนโยบาย 2 . 2 สั่ง อนุญาต และอนุมัติเกี่ยวกับราชการของเทศบาล 2 . 3 แต่งตั้งและถอดถอนรองนายกเทศมนตรี ที่ปรึกษานายกเทศมนตรี และเลขานุการ นายกเทศมนตรี 2 . 4 วางระเบียบเพื่อให้งานของเทศบาลเป็นไปด้วยความเรียบร้อย 2 . 5 รักษาการให้เป็นไปตามเทศบัญญัติ 2 . 6 ปฏิบัติหน้าที่อื่นตามที่กฎหมายเทศบาลและกฎหมายอื่นบัญญัติไว้ 2 . 7 ควบคุมและรับผิดชอบในการบริหารกิจการของเทศบาลและเป็นผู้บังคับบัญชา พนักงานเทศบาลและลูกจ้างเทศบาล 3 . รองนายกเทศมนตรีตําบลละอุ่น จํานวน 2 คน ซึ่งมาจากการแต่งตั้งโดยนายกเทศมนตรี ตําบลละอุ่น ซึ่งมิใช่สมาชิกสภาเทศบาลตําบลละอุ่น มีหน้าที่เป็นผู้ช่วยเหลือในการบริหารราชการของเทศบาล ตามที่นายกเทศมนตรีมอบหมาย 4 . เลขานุการนายกเทศมนตรีตําบลละอุ่น จํานวน 1 คน ซึ่งมาจากการแต่งตั้งโดยนายกเทศมนตรี ตําบลละอุ่น และมิใช่สมาชิกสภาเทศบาลตําบลละอุ่น มีหน้าที่ตามที่นายกเทศมนตรีตําบลละอุ่นมอบหมาย 5 . ที่ปรึกษานายกเทศมนตรีตําบลละอุ่น จํานวน 1 คน ซึ่งมาจากการแต่งตั้งโดยนายกเทศมนตรี ตําบลละอุ่น และมิใช่สมาชิกสภาเทศบาลตําบลละอุ่น มีหน้าที่ให้คําปรึกษาแก่นายกเทศมนตรี ตามที่นายกเทศมนตรีหารือ 6 . สํานักงานเทศบาลตําบลละอุ่น มี 7 ส่วนราชการ ดังนี้ ( 1 ) สํานักปลัดเทศบาล ( 1 . 1 ) ฝ่ายอํานวยการ ( 1 . 1 . 1 ) งานธุรการ งานสารบรรณ ( 1 . 1 . 2 ) งานการเจ้าหน้าที่ ( 1 . 1 . 3 ) งานสังคมสงเคราะห์และสวัสดิการ ( 1 . 1 . 4 ) งานพัฒนาชุมชน ้ หนา 133 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

( 1 . 1 . 5 ) งานวิชาการ ( 1 . 1 . 6 ) งานแผนและงบประมาณ ( 1 . 1 . 7 ) งานข้อมูลและประชาสัมพันธ์ ( 1 . 1 . 8 ) งานเลขานุการผู้บริหาร ( 1 . 1 . 9 ) งานกิจการสภา ( 1 . 2 ) ฝ่ายปกครอง ( 1 . 2 . 1 ) งานทะเบียนราษฎรและบัตรฯ ( 1 . 2 . 2 ) งานป้องกันและบรรเทาสาธารณภัย ( 1 . 2 . 3 ) งานรักษาความสงบ ( 1 . 2 . 4 ) งานนิติการ ( 1 . 2 . 5 ) งานรัฐพิธี ( 2 ) กองคลัง ( 2 . 1 ) ฝ่ายบริหารงานคลัง ( 2 . 1 . 1 ) งานการเงินและบัญชี ( 2 . 1 . 2 ) งานจัดเก็บและพัฒนารายได้ ( 2 . 1 . 3 ) งานแผนที่ภาษีและทะเบียนทรัพย์สิน ( 2 . 1 . 4 ) งานพัสดุและทรัพย์สิน ( 3 ) กองช่าง ( 3 . 1 ) ฝ่ายการโยธา ( 3 . 1 . 1 ) งานแบบแผนและก่อสร้าง ( 3 . 1 . 2 ) งานวิศวกรรม ( 3 . 1 . 3 ) งานสาธารณูปโภค ( 3 . 1 . 4 ) งานไฟฟ้าสาธารณะและสถานที่ ( 3 . 1 . 5 ) งานสวนสาธารณะ ( 3 . 1 . 6 ) งานศูนย์เครื่องจักรกล ( 3 . 1 . 7 ) งานธุรการ ้ หนา 134 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

( 4 ) กองสาธารณสุขและสิ่งแวดล้อม ( 4 . 1 ) ฝ่ายบริหารงานสาธารณสุข ( 4 . 1 . 1 ) งานสุขาภิบาลอนามัยสิ่งแวดล้อม ( 4 . 1 . 2 ) งานศูนย์บริการสาธารณสุข ( 4 . 1 . 3 ) งานรักษาความสะอาด ( 4 . 1 . 4 ) งานส่งเสริมสุขภาพ ( 4 . 1 . 5 ) งานป้องกันและควบคุมโรคติดต่อ ( 4 . 1 . 6 ) งานสัตวแพทย์ ( 4 . 1 . 7 ) งานธุรการ ( 5 ) กองการศึกษา ( 5 . 1 ) งานธุรการ ( 5 . 2 ) งานงบประมาณ ( 5 . 3 ) งานการศึกษาก่อนปฐมวัยและปฐมวัย ( 5 . 4 ) งานกีฬาและนันทนาการ ( 5 . 5 ) งานกิจกรรมเด็กและเยาวชน ( 5 . 6 ) งานกิจการศาสนาและส่งเสริมประเพณี ศิลปวัฒนธรรม ( 5 . 7 ) งานโรงเรียนและงานการศึกษานอกระบบ ( 5 . 8 ) งานส่งเสริมสุขภาพและมาตรฐานหลักสูตร ( 6 ) กองการประปา ( 6 . 1 ) งานผลิตและบริการ ( 6 . 2 ) งานซ่อมบํารุง ( 6 . 3 ) งานการเงินและบัญชี ( 6 . 4 ) งานธุรการ ( 7 ) หน่วยตรวจสอบภายใน ( 7 . 1 ) งานจัดระบบควบคุมภายใน ( 7 . 2 ) งานติดตามประเมินผลการควบคุมภายใน ( 7 . 3 ) งานป้องกันและรักษา ้ หนา 135 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

ข . อํานาจหน้าที่ที่สําคัญของเทศบาลตําบลละอุ่น ตามมาตรา 50 แห่งพระราชบัญญัติเทศบาล พ . ศ . 2496 และที่แก้ไขเพิ่มเติม สรุปได้ ดังนี้ ( 1 ) รักษาความสงบเรียบร้อยของประชาชน ( 2 ) ให้มีและบํารุงรักษาทางบกและทางน้ํา ( 3 ) รักษาความสะอาดของถนน หรือทางเดินและที่สาธารณะ รวมทั้งการกําจัดขยะมูลฝอย และสิ่งปฏิกูล ( 4 ) ป้องกันและระงับโรคติดต่อ ( 5 ) ให้มีเครื่องใช้ในการดับเพลิง ( 6 ) ให้ราษฎรได้รับการศึกษาอบรม ( 7 ) ส่งเสริมการพัฒนาสตรี เด็ก เยาวชน ผู้สูงอายุ และผู้พิการ ( 8 ) บํารุงศิลปะ จารีตประเพณี ภูมิปัญญาท้องถิ่น และวัฒนธรรมอันดีของท้องถิ่น ( 9 ) หน้าที่อื่นตามที่กฎหมายบัญญัติให้เป็นหน้าที่ของเทศบาล การปฏิบัติงานตามอํานาจหน้าที่ของเทศบาลต้องเป็นไปเพื่อประโยชน์สุขของประชาชน โดยใช้วิธีการบริหารกิจการบ้านเมืองที่ดี และให้คํานึงถึงการมีส่วนร่วมของประชาชนในการจัดทํา แผนพัฒนาเทศบาล การจัดทํางบประมาณ การจัดซื้อจัดจ้าง การตรวจสอบ การประเมินผลการปฏิบัติงาน และการเปิดเผยข้อมูลข่าวสาร ทั้งนี้ ให้เป็นไปตามกฎหมาย ระเบียบ ข้อบังคับว่าด้วยการนั้น และหลักเกณฑ์และวิธีการที่กระทรวงมหาดไทยกําหนด อีกทั้ง เทศบาลตําบลละอุ่นอาจจัดทํากิจกรรมใด ๆ ในเขตเทศบาลตามมาตรา 51 แห่งพระราชบัญญัติเทศบาล พ . ศ . 2496 และที่แก้ไขเพิ่มเติม ดังต่อไปนี้ ( 1 ) ให้มีน้ําสะอาดหรือการประปา ( 2 ) ให้มีโรงฆ่าสัตว์ ( 3 ) ให้มีตลาด ท่าเทียบเรือและท่าข้าม ( 4 ) ให้มีสุสานและฌาปนสถาน ( 5 ) บํารุงและส่งเสริมการทํามาหากินของราษฎร ( 6 ) ให้มีและบํารุงสถานที่ทําการพิทักษ์รักษาคนเจ็บไข้ ( 7 ) ให้มีและบํารุงการไฟฟ้าหรือแสงสว่างโดยวิธีอื่น ้ หนา 136 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

( 8 ) ให้มีและบํารุงทางระบายน้ํา ( 9 ) เทศพาณิชย์ นอกจากอํานาจและหน้าที่ดังกล่าวข้างต้นแล้ว เทศบาลตําบลละอุ่น มีอํานาจและหน้าที่ ในการจัดระบบการบริการสาธารณะเพื่อประโยชน์ของประชาชนในท้องถิ่นตามมาตรา 16 แห่งพระราชบัญญัติ กําหนดแผนและขั้นตอนการกระจายอํานาจให้แก่องค์กรปกครองส่วนท้องถิ่น พ . ศ . 2542 ดังนี้ ( 1 ) การจัดทําแผนพัฒนาท้องถิ่นของตนเอง ( 2 ) การจัดให้มีและบํารุงรักษาทางบก ทางน้ํา และทางระบายน้ํา ( 3 ) การจัดให้มีและควบคุมตลาด ท่าเทียบเรือ ท่าข้าม และที่จอดรถ ( 4 ) การสาธารณูปโภคและการก่อสร้างอื่น ๆ ( 5 ) การสาธารณูปการ ( 6 ) การส่งเสริม การฝึก และประกอบอาชีพ ( 7 ) การพาณิชย์ และการส่งเสริมการลงทุน ( 8 ) การส่งเสริมการท่องเที่ยว ( 9 ) การจัดการศึกษา ( 10 ) การสังคมสงเคราะห์ และการพัฒนาคุณภาพชีวิตเด็ก สตรี คนชรา และผู้ด้อยโอกาส ( 11 ) การบํารุงรักษาศิลปะ จารีตประเพณี ภูมิปัญญาท้องถิ่น และวัฒนธรรมอันดีของท้องถิ่น ( 12 ) การปรับปรุงแหล่งชุมชนแออัดและการจัดการเกี่ยวกับที่อยู่อาศัย ( 13 ) การจัดให้มีและบํารุงรักษาสถานที่พักผ่อนหย่อนใจ ( 14 ) การส่งเสริมกีฬา ( 15 ) การส่งเสริมประชาธิปไตย ความเสมอภาค และสิทธิและเสรีภาพของประชาชน ( 16 ) ส่งเสริมการมีส่วนร่วมของราษฎรในการพัฒนาท้องถิ่น ( 17 ) การรักษาความสะอาดและความเป็นระเบียบเรียบร้อยของบ้านเมือง ( 18 ) การกําจัดมูลฝอย สิ่งปฏิกูล และน้ําเสีย ( 19 ) การสาธารณสุข การอนามัยครอบครัว และการรักษาพยาบาล ( 20 ) การจัดให้มีและควบคุมสุสานและฌาปนสถาน ( 21 ) การควบคุมการเลี้ยงสัตว์ ( 22 ) การจัดให้มีและควบคุมการฆ่าสัตว์ ้ หนา 137 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566

( 23 ) การรักษาความปลอดภัย ความเป็นระเบียบเรียบร้อย และการอนามัย โรงมหรสพ และสาธารณสถานอื่น ๆ ( 24 ) การจัดการ การบํารุงรักษา และการใช้ประโยชน์จากป่าไม้ ที่ดิน ทรัพยากรธรรมชาติ และสิ่งแวดล้อม ( 25 ) การผังเมือง ( 26 ) การขนส่งและการวิศวกรรมจราจร ( 27 ) การดูแลรักษาที่สาธารณะ ( 28 ) การควบคุมอาคาร ( 29 ) การป้องกันและบรรเทาสาธารณภัย ( 30 ) การรักษาความสงบเรียบร้อย การส่งเสริมและสนับสนุนการป้องกันและรักษาความปลอดภัย ในชีวิตและทรัพย์สิน ( 31 ) กิจการอื่นใดที่เป็นประโยชน์ของประชาชนในท้องถิ่นตามที่คณะกรรมการประกาศกําหนด ค . วิธีการดําเนินงานของเทศบาลตําบลละอุ่น การบริหารราชการของเทศบาลตําบลละอุ่นจะต้องเป็นไปเพื่อประโยชน์สุขของประชาชนในท้องถิ่น เกิดผลสัมฤทธิ์เป็นไปตามภารกิจอํานาจหน้าที่ของเทศบาลตําบลละอุ่น มีประสิทธิภาพ ความคุ้มค่า ในเชิงภารกิจขององค์กรปกครองส่วนท้องถิ่น การลดขั้นตอน การปฏิบัติงาน การอํานวยความสะดวก และการตอบสนองต่อความต้องการของประชาชนในท้องถิ่น ทั้งนี้ โดยมีผู้รับผิดชอบของงาน ในการปฏิบัติหน้าที่ส่วนราชการ ต้องใช้วิธีการบริหารกิจการบ้านเมืองที่ดี โดยเฉพาะอย่างยิ่งให้คํานึงถึง ความรับผิดชอบของผู้ปฏิบัติงาน การมีส่วนร่วมของประชาชน การเปิดเผยข้อมูล การติดตามตรวจสอบ และประเมินผลการปฏิบัติงาน ทั้งนี้ ตามความเหมาะสมของแต่ละภารกิจ ง . สถานที่ติดต่อเพื่อขอรับข้อมูลข่าวสารของเทศบาลตําบลละอุ่น สามารถติดต่อได้ ณ ศูนย์ข้อมูลข่าวสารเทศบาลตําบลละอุ่น ที่ตั้งอยู่เลขที่ 119 หมู่ที่ 5 ตําบลละอุ่นใต้ อําเภอละอุ่น จังหวัดระนอง รหัสไปรษณีย์ 85130 หมายเลขโทรศัพท์ 0 - 7788 - 0563 จึงประกาศให้ทราบโดยทั่วกัน ประกาศ ณ วันที่ 2 พฤศจิกายน พ . ศ . 2565 สาคร พัฒนา นายกเทศมนตรีตําบลละอุ่น ้ หนา 138 ่ เลม 140 ตอนพิเศษ 43 ง ราชกิจจานุเบกษา 23 กุมภาพันธ์ 2566
