---
name: >-
  ประกาศกระทรวงทรัพยากรธรรมชาติและสิ่งแวดล้อม เรื่อง
  กำหนดมาตรฐานค่าก๊าซคาร์บอนมอนอกไซด์
  และก๊าซไฮโดรคาร์บอนจากท่อไอเสียของรถจักรยานยนต์ พ.ศ. 2566
date: '2023-02-22'
category: ง พิเศษ
volume: 140
section: 44
page: 7
source: 'https://ratchakitcha.soc.go.th/documents/140D044S0000000000700.pdf'
draft: true
---

# ประกาศกระทรวงทรัพยากรธรรมชาติและสิ่งแวดล้อม เรื่อง กำหนดมาตรฐานค่าก๊าซคาร์บอนมอนอกไซด์ และก๊าซไฮโดรคาร์บอนจากท่อไอเสียของรถจักรยานยนต์ พ.ศ. 2566

ประกาศกระทรวงทรัพยากรธรรมชาติและสิ่งแวดล้อม เรื่อง กำหนดมาตรฐานค่าก๊าซคาร์บอนมอนอกไซด์ และก๊าซไฮโดรคาร์บอน จากท่อไอเสียของรถจักรยานยนต์ พ.ศ. 2566 โดยที่เป็นการสมควรปรับปรุงการกาหนดมาตรฐานค่าก๊าซคาร์บอนมอนอกไซด์ และก๊าซ ไฮโดรคาร์บอนจากท่อไอเสียของรถจักรยานยนต์ ให้มีความเหมาะสมยิ่งขึ้น สอดคล้องกับสถานการณ์ ปัจจุบันและมาตรฐานอุตสาหกรรมยานยนต์ที่มีการพัฒนาเทคโนโลยีการผลิตได้อย่างมีประสิทธิภาพ อาศัยอำนาจตามความในมาตรา 55 แห่งพระราชบัญญัติส่งเสริมและรักษาคุณภาพ สิ่งแวดล้อมแห่งชาติ พ.ศ. 2535 รัฐมนตรีว่าการกระทรวงทรัพยากรธรรมชาติและสิ่งแวดล้อม โดยคาแนะนาของคณะกรรมการควบคุมมลพิษ และโดยความเห็นชอบของคณะกรรมการสิ่งแวดล้อม แห่งชาติ จึงออกประกาศไว้ ดังต่อไปนี้ ข้อ 1 ให้ยกเลิกประกาศกระทรวงทรัพยากรธรรมชาติและสิ่งแวดล้อม เรื่อง กาหนด มาตรฐานค่าก๊าซคาร์บอนมอนอกไซด์ และก๊าซไฮโดรคาร์บอนจากท่อไอเสียของรถจักรยานยนต์ พ.ศ. 2564 ลงวันที่ 28 มิถุนายน พ.ศ. 2564 ข้อ 2 ในประกาศนี้ “ รถจักรยานยนต์ ” หมายค วามว่า รถจักรยานยนต์ตามกฎหมายว่าด้วยรถยนต์ “ เครื่องมือ ” หมายความว่า เครื่องที่ทำงานด้วยระบบนันดีสเปอร์ซีฟอินฟราเรด ( Non - dispersive Infrared, NDIR ) สำหรับใช้วัดปริมาณความเข้มข้นของก๊าซคาร์บอนมอนอกไซด์จากท่อไอเสีย ที่มีช่วงการวัดสูงสุดไม่น้อยกว่าร้อยละ 4.5 โดยปริมาตร และวัดปริมาณความเข้มข้นของ ก๊าซไฮโดรคาร์บอนจากท่อไอเสียที่มีช่วงการวัดไม่น้อยกว่า 10 , 000 ส่วนในล้านส่วน ( ppm ) ของค่าเทียบเท่านอร์มัลเฮ็กเซน ( N - Hexane ) หรือเครื่องมือระบบอื่นที่มีมาตรฐานเทียบเท่ำ “ ทาง ” หมายความว่า ทางตามกฎหมายว่าด้วยการจราจรทางบก ข้อ 3 ประกาศนี้ให้ใช้บังคับกับรถจักรยานยนต์ใช้ในทาง ข้อ 4 ให้กาหนดมาตรฐานไอเสียจากท่อไอเสียของรถจักรยานยนต์ที่จดทะเบียนก่อนวันที่ 1 กรกฎาคม 2549 ไว้ ดังต่อไปนี้ (1) ค่าก๊าซคาร์บอนมอนอกไซด์ ต้องไม่เกินร้อยละ 4.5 โดยปริมาตรที่วัดได้ด้วยเครื่องมือ (2) ค่าก๊าซไฮโดรคาร์บอน ต้องไม่เกิน 10 , 000 ส่วนในล้านส่วนที่วัดได้ด้วยเครื่องมือ ข้อ 5 ให้กาหนดมาตรฐานไอเสียจากท่อไอเสียของรถจักรยานยนต์ที่จดทะเบียนตั้งแต่วันที่ 1 กรกฎาคม 2549 ถึงวันที่ 31 ธันวาคม 2552 ไว้ ดังต่อไปนี้ (1) ค่าก๊าซคาร์บอนมอนอกไซด์ ต้องไม่เกินร้อยละ 3.5 โดยปริมาตรที่วัดได้ด้วยเครื่องมือ (2) ค่าก๊าซไฮโดรคาร์บอน ต้องไม่เกิน 2 , 000 ส่วนในล้านส่วนที่วัดได้ด้วยเครื่องมือ ้ หนา 7 ่ เลม 140 ตอนพิเศษ 44 ง ราชกิจจานุเบกษา 23 กุมภาพันธ์ 2566

ข้อ 6 ให้กาหนดมาตรฐานไอเสียจากท่อไอเสียของรถจักรยานยนต์ที่จดทะเบียนตั้งแต่วันที่ 1 มกราคม 2553 ถึงวันที่ 31 ธันวาคม 2564 ไว้ ดังต่อไปนี้ (1) ค่าก๊าซคาร์บอนมอนอกไซด์ ต้องไม่เกินร้อยละ 2.5 โดยปริมาตรที่วัดได้ด้วยเครื่องมือ (2) ค่าก๊าซไฮโดรคาร์บอน ต้อ งไม่เกิน 1 , 000 ส่วนในล้านส่วนที่วัดได้ด้วยเครื่องมือ ข้อ 7 ให้กาหนดมาตรฐานไอเสียจากท่อไอเสียของรถจักรยานยนต์ที่จดทะเบียนตั้งแต่วันที่ 1 มกราคม 2565 เป็นต้นไป ไว้ดังต่อไปนี้ (1) ค่าก๊าซคาร์บอนมอนอกไซด์ ต้องไม่เกินร้อยละ 1.5 โดยปริมาตรที่วัดได้ด้วยเครื่องมือ (2) ค่าก๊าซไฮโดรคาร์บอน ต้องไม่เกิน 500 ส่วนในล้านส่วนที่วัดได้ด้วยเครื่องมือ ข้อ 8 วิธีการตรวจวัดค่าก๊าซคาร์บอนมอนอกไซด์และก๊าซไฮโดรคาร์บอนจากท่อไอเสีย ของรถจักรยานยนต์ตามข้อ 4 ข้อ 5 ข้อ 6 และข้อ 7 ให้ทำตามขั้น ตอน ดังนี้ (1) ปรับเทียบ ( Calibrate ) เครื่องมือด้วยก๊าซมาตรฐาน ( Standard Gas ) ตามคู่มือการใช้งาน ของผู้ผลิตเครื่องมือ (2) เดินเครื่องยนต์ให้อยู่ในอุณหภูมิใช้งานตามปกติ (3) ขณะที่เครื่องยนต์เดินเบาให้สอดหัววัด ( Probe ) ของเครื่องมือเข้าไปในท่อไอเสีย ให้ลึกที่สุดตามคาแนะนำของผู้ผลิตเครื่องมือ ในกรณีที่ไม่สามารถสอดหัววัดของเครื่องมือเข้าไปในท่อไอเสียได้เพราะติดอุปกรณ์ระงับเสียง ให้ใช้ท่อพิเศษต่อที่ปลายท่อไอเสียแล้วจึงสอดหัววัดของเครื่องมือเข้าไปในท่อพิเศษที่เสริมต่อจาก ป ลายท่อไอเสียนั้น (4) ให้อ่านค่าปริมาณความเข้มข้นของก๊าซคาร์บอนมอนอกไซด์และก๊าซไฮโดรคาร์บอน เมื่อเครื่องมือแสดงผลคงที่ ในกรณีที่เครื่องมือแสดงผลไม่คงที่ให้ใช้ค่าเฉลี่ยของค่าที่อ่านได้ระหว่างค่าสูงสุด และค่าต่า สุดของการวัดครั้งนั้น (5) ให้ปฏิบัติตาม (3) และ (4) ซ้าอีกครั้งหนึ่ง แล้วใช้ค่าเฉลี่ยที่ได้จากการวัดสองครั้ง เป็นเกณฑ์ตัดสิน ข้อ 9 ประกาศนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ประกาศ ณ วันที่ 4 มกราคม พ.ศ. 256 6 วราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ้ หนา 8 ่ เลม 140 ตอนพิเศษ 44 ง ราชกิจจานุเบกษา 23 กุมภาพันธ์ 2566
