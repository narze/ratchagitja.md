---
name: >-
  ประกาศกระทรวงการคลัง เรื่อง การลดอัตราอากรและยกเว้นอากรศุลกากรตามมาตรา 12
  แห่งพระราชกำหนดพิกัดอัตราศุลกากร  พ.ศ. 2530 (ฉบับที่ 6)
date: '2023-01-08'
category: ง พิเศษ
volume: 140
section: 5
page: 2
source: 'https://ratchakitcha.soc.go.th/documents/17236425.pdf'
draft: true
---

# ประกาศกระทรวงการคลัง เรื่อง การลดอัตราอากรและยกเว้นอากรศุลกากรตามมาตรา 12 แห่งพระราชกำหนดพิกัดอัตราศุลกากร  พ.ศ. 2530 (ฉบับที่ 6)

ประกาศกระทรวงการคลัง เรื่อง การลดอัตราอากรและยกเว้นอากรศุลกากร ตามมาตรา 12 แห่งพระราชกำหนดพิกัดอัตราศุลกากร พ.ศ. 2530 (ฉบับที่ 6) เพื่อประโยชน์แก่การเศรษฐกิจของประเทศ อาศัยอานาจตามความในมาตรา 12 วรรคหนึ่ง แห่งพระราชกำหนดพิกัดอัตราศุลกากร พ.ศ. 2530 รัฐมนตรีว่าการกระทรวงการคลังโดยความเห็นชอบ ของคณะรัฐมนตรี ออกประกาศไว้ ดังต่อไปนี้ ข้อ 1 ให้เพิ่มความต่อไปนี้เป็น (51) ของข้อ 3 ของประกาศกระทรวงการคลัง เรื่อง การ ลดอัตราอากรและยกเว้นอากรศุลกากรตามมาตรา 12 แห่งพระราชกาหนดพิกัดอัตราศุลกากร พ.ศ. 2530 ลงวันที่ 28 ธันวาคม พ.ศ. 2564 “( 51) ของไม่ว่าจะอยู่ในพิกัดประเภทใดที่กระทรวงการอุดมศึกษา วิทยาศาสตร์ วิจัย และนวัตกรรม ให้การรับรองว่านาเข้ามาเพื่อการศึกษา และการวิจัยของสถานศึกษาของรัฐ สถานศึกษา ของเอกชน ที่จัดการศึกษาในระบบตามกฎหมายว่าด้วยการศึกษาแห่งชาติ ที่อยู่ในกำกับดูแล ของกระทรวงการอุดมศึกษา วิทยาศาสตร์ วิจัยและนวัตกรรม ของที่จะได้รับการยกเว้นอากรจะต้องเป็นของที่นาไปใช้เพื่อการศึกษาและการวิจัยที่ผ่าน การพิจารณาและรับรองโดยกระทรวงการอุดมศึกษา วิทยาศาสตร์ วิจัยและนวัตกรรม และต้องเป็นของ ที่ไม่มีการผลิตภายในประเทศ เว้นแต่กระทรวงการอุดมศึกษา วิทยาศาสตร์ วิจัยและนวัตกรรม เห็นว่ามีความจำเป็นอย่างยิ่งที่ต้องนาเข้าจากต่างประเทศ ดังต่อไปนี้ (ก) หนังสือพิมพ์ สิ่งพิมพ์ และเอกสาร (ข) ศิลปวัตถุและสิ่งที่นักสะสมรวบรวมไว้ซึ่งเกี่ยวกับการศึกษาวิทยาศาสตร์หรือวัฒนธรรม (ค) โสตทัศนูปกรณ์ทางการศึกษา วิทยาศาสตร์ หรือวัฒนธรรม (ง) วัสดุและเครื่องมือหรือเครื่องใช้วิทยาศาสตร์ (จ) สิ่งของสำหรับคนพิการ (ฉ) เครื่องดนตรี อุปกรณ์กีฬา และอุปกรณ์เสริมทักษะ (ช) อุปกรณ์การศึกษาด้านศิลปะและสถาปัตยกรรมศาสตร์ ” ข้อ 2 ประกาศนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป ประกาศ ณ วันที่ 5 มกราคม พ.ศ. 256 6 อาคม เติมพิทยาไพสิฐ รัฐมนตรีว่าการกระทรวงการคลัง ้ หนา 2 ่ เลม 140 ตอนพิเศษ 5 ง ราชกิจจานุเบกษา 9 มกราคม 2566
